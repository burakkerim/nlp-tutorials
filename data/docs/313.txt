Beyazıt’ta rektörlük seçimi protestosu
İstanbul Üniversitesi Beyazıt Kampüsü’nde toplanan öğrenciler, en çok oyu alan Raşit Tükel yerine Mahmut Ak’ın rektör olarak atanmasına tepki gösterdi. Açıklama yapan Raşit Tükel de, "Sonucuna bağlı kalmayacaksanız, seçim niye yapılır?" diye sordu.
İstanbul Üniversitesi bahçesinde öğlen saatlerinde toplanan grup, üniversitedeki rektörlük seçiminde en çok oyu alan Prof. Dr. Raşit Tükel yerine Prof. Dr. Mahmut Ak’ın rektör olarak atanmasını protesto etti.“Bu daha başlangıç mücadeleye devam” şeklinde slogan atan grup, daha sonra açıklama yaptı. Grup adına yapılan açıklamada, “Akademinin iradesini hiçe sayarak yandaş rektör üniversitemize polisleri sokan, üniversitemizde sivil polislere öğrencilerimize taciz, darp emrini veren Mahmut Ak’ı üniversitemize rektör olarak yolladı” denildi. Bir süre daha üniversite bahçesinde slogan atan grup, daha sonra dağıldı.Bu arada, Prof. Dr. Raşit Tükel, atamayla ilgili basın toplantısı düzenledi. TÜKEL: SANDIK İRADESİ DEMOKRASİNİN GEREĞİDİRYÖK’ün Cumhurbaşkanlığı Sarayı’na gönderdiği listeye tepki gösteren Raşit Tükel, şöyle konuştu:“Bir seçimin sonucuna bağlı kalmayacaksınız, bir seçim niye yapılır? Sandığın iradesine oy verenlerin iradesine bağlı bir karar almayacaksanız, bir atama yapmayacaksanız, seçimi niye yaparsınız? Hangi gerekçeyle sıralamayı değiştirirsiniz? Biz bu soruları sorduk. Ve 25 Mart’ta da geniş bir katılımla, İstanbul Üniversitesi Beyazıt Meydanı’nda bu görüşlerimiz kamuoyu ile paylaştık. Tüm bu sürecin sonunda yani dün, Cumhurbaşkanlığı tarafından ikinci sırada olan 300 oy gibi yüksek bir oyla geride olan adayın rektör olarak atandığı bilgisini aldık.
Sandığın iradesinin bir kez daha yok sayıldığı, şu ana kadar sadece oy verenlerin değil, bütün üniversite bileşenlerinin tüm duyarlı bizi destekleyen kamuoyunun beklentisine sandığın iradesine bir saldırı olarak bunu değerlendirdik. Burada da bunu bir kez daha ifade ediyoruz. Üniversitemiz yalnız değil. Bu süreçte bunu hissettik. Üniversiteler yalnız değil. Bundan sonraki süreçte bu mücadeleyi yükseltmemiz önümüzdeki görev. Bütün üniversitelerin akademik, özgür, demokratik katılımcı kurumlar olması için çalışmalarımızı her koşulda sürdürmemiz, önümüzdeki görev olarak duruyor. İkinci sırada olduğu için, seçilmemiş olan bir adayın rektör olarak atanmasını meşru olarak kabul etmeyeceğimizi bir kez daha burada sizlerle paylaşıyoruz.Sandığın iradesi, oy verenlerin kararına saygı göstermek, demokrasinin gereğidir. Üniversitelerdeki seçimlerinde sadece öğretim üyelerinin değil, tüm üniversite bileşenlerinin katılımıyla olması gerektiğini de bir kez daha ifade ediyorum.”ÖMEROĞLU: DAHA ÖNCEKİLER TARAFSIZDIRaşit Tükel’i desteklemek için salona gelen Prof. Dr. Rukiye Eker Ömeroğlu da basın mensuplarına yaptığı açıklamada, “Daha önceki cumhurbaşkanları tarafsız cumhurbaşkanlarıydı. Bu cumhurbaşkanı meydanlarda AKP için 400 milletvekili isteyen, AKP’nin seçim bildirgesini okuduğunu açıklayan, kendi ağzıyla açıklayan bir cumhurbaşkanı dolayısıyla bu olayın yasallığını tamamen ortadan kaldırıyor” dedi.300 OY FARK ATMIŞTIİstanbul Üniversitesi Rektörü Yunus Söylet’in genel seçimlerde milletvekili adayı olmak için istifa etmesinin ardından 12 Mart’ta yapılan seçimde Prof. Dr. Raşit Tükel, 1202 oyla birinci çıkmıştı.İkinci sıradaki Prof. Dr. Mahmut Ak 908 oyla almıştı. Seçimin ardından YÖK’e 6 adayın ismi gönderilmişti.YÖK Genel Kurulu aday sayısını 3’e indirerek listeyi Cumhurbaşkanlığı’na sunmuştu. Cumhurbaşkanı Erdoğan’da YÖK’ün listede 1’inci sıraya koyduğu Mahmut Ak’ı rektör olarak atadı.
