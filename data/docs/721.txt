Piyanist Abduraimov, İstanbul'a geliyor
Klasik müziğin genç yıldızı Özbek piyanist Behzod Abduraimov, Rusya Devlet Akademi Senfoni Orkestrası eşliğinde İş Sanat'ta sahne alacak.
İş Sanat'tan yapılan açıklamaya göre Abduraimov, şef Vladimir Jurowski yönetimindeki ünlü orkestrayla 5 Mayıs'ta izleyici ile buluşacak.
Piyano çalmaya henüz beş yaşındayken başlayan ve 18 yaşında katıldığı 2009 Londra Uluslararası Piyano Yarışması'nda elde ettiği birincilikle dikkatleri çeken Abduraimov, bugüne kadar, Londra Filarmoni Orkestrası, Sidney Senfoni Orkestrası, Tokyo Senfoni Orkestrası, Atlanta Senfoni Orkestrası gibi orkestralar ile Vladimir Ashkenazy, Valeri Gergiev, Pinchas Zuckerman gibi şeflerle aynı sahneyi paylaştı. 
