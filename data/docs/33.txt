Tolgay Arslan: Bana "Muhammed Ali" derlerdi
Beşiktaşlı Tolgay Arslan, şampiyon olmadan Beşiktaş'tan ayrılmayacağını söyledi. Statlarının olmamasına rağmen zirvede bulunduklarını hatırlatan 24 yaşındaki futbolcu, Türk Milli Takımı için de davet bekliyor.
Beşiktaşlı Tolgay Arslan, şampiyonluk için sabırsızlanıyor.Gazetecilerin sorularını yanıtlayan siyah beyazlı futbolcu, "Beşiktaş'a kalıcı olmak için geldim. 4 yıllık sözleşmem var ve şampiyon olmadan gitmek istemiyorum. Statsız lider olarak son 5 haftaya girmek büyük başarı. Almanya'da tribünler her zaman doludur ama biz şampiyonluğa giderken yalnızız" ifadelerini kullandı.Takım oyuncusu olduğunu vurgulayan Tolgay Arslan, "Her maçta gol atabiliriz ama gol yememek de önemli. Savunma yapmayı da seviyorum. Orta sahanın her yerinde oynayabilirim." dedi.  "GÖKHAN TÖRE MESSİ'Yİ ANDIRIYOR"Takım arkadaşlarına da değinen siyah beyazlı oyuncu, Gökhan Töre'nin Barcelonalı Lionel Messi'yi andırdığını, Jose Sosa'nın serbest vuruşlarda başarılı olduğunu, Demba Ba'nın Trabzonspor maçına yedek başlamayı sorun etmediğini söyledi. Tolgay, son haftalarda kaleyi devralan Günay Güvenç'in ise yakın gelecekte milli takımın kalesini koruyacağını iddia etti.Ay yıldızlı formayı giymek istediğini belirten 24 yaşındaki futbolcu, "Nereden davet gelirse orada oynarım. Ancak Türkiye için oynamam, Almanların iznine bağlı" dedi. Tolgay Arslan son olarak Almanya 21 yaş altı milli takımında oynamıştı."2-3 SENE ÖNCE GALATASARAY'LA GÖRÜŞTÜK AMA..."Tolgay Arslan, transfer sürecinde yaşananlara da açıklık getirdi. Başarılı oyuncu "2-3 sene önce Galatasaray'la görüştük ama Türkiye'ye gelmek için hazır değildim. Bu yıl ise büyük bir takımda oynamak istedim. Beşiktaş'a söz vermiştim. Trabzonspor başkanıyla nezaketen görüştüm" ifadelerini kullandı.
Muhammed Ali gibi savaşçı olduğunu belirten Tolgay Arslan, kendisine Almanya'da efsane boksörün ismiyle hitap edildiğini söyledi ve objektiflere işte bu pozu verdi.
