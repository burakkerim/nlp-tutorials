7 aylık hamile kadına eski kocasından dayak
Adana'da 7 aylık hamile kadın, şiddet uyguladığı gerekçesiyle boşandığı kocası tarafından darbedildi.
Polis ekipleri, merkez Yüreğir ilçesi Dedekorkut Mahallesi'nde bir kadının sokakta bir erkek tarafından darbedildiği ihbarını aldı.Olay yerine giden ekipler, eski kocası Halil D'nin kendisini darbettiğini, 7 aylık hamile olduğunu ve karnının ağrıdığını belirten Ayşe D. (26) için ambulans çağırdı.Darbedilen kadın, Adana Numune Eğitim ve Araştırma Hastanesi’ne kaldırıldı.Annesi darbedildiği sırada olay yerinde bulunan küçük yaştaki kız çocuğu da aynı hastaneye getirildi.Ayşe D'nin 15 yaşındayken ailesi tarafından başlık parası karşılığında Halil D. ile evlendirildiği, kadının sürekli şiddet gördüğü gerekçesiyle eşine karşı boşanma davası açtığı belirtildi. Mahkemenin, yaklaşık bir hafta önce çifti boşadığı belirtildi.Anne ve karnındaki bebeğinin sağlık durumunun iyi olduğu öğrenildi.Polis, eski karısını darbeden zanlı Halil D'yi yakalamak için çalışma başlattı.
