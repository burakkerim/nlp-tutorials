Hatay'da 3 çocuk yanarak öldü
Hatay'ın İskenderun ilçesinde, bir evde çıkan yangında 2, 4 ve 5 yaşlarındaki Suriyeli 3 kardeş yaşamını yitirdi.
Muradiye Mahallesi'nde İdlib'ten Türkiye'ye sığınan Suriyeli Tacir ailesinin yaşadığı iki katlı evin üst katında henüz belirlenemeyen bir nedenle yangın çıktı. Hızla büyüyen yangın bir anda tüm binayı sardı. Olay yerine gelen itfaiye ekiplerinin müdahale ettiği yangın söndürüldü.
Yangında evde bulunan Süleyman (5), Muhammed(4) ve Yusuf Tacir (2) adlı kardeşler yaşamını yitirdi.
Hurdacılık yaptığı belirlenen baba Yusuf ve anne Rukiye Tacir'in olay sırasında çocukları evde bırakarak pazara gittikleri öğrenildi.Olayı öğrenince sinir krizi geçiren aile fertleri ambulansla İskenderun Devlet Hastanesi'ne kaldırıldı.Çocukların cenazelerinin yapılacak işlemlerin ardından İskenderun Devlet Hastanesi Morguna kaldırılacağı belirtildi.
