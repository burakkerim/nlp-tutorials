Rektör cami, öğrenciler 'Budist tapınağı' istiyor
İstanbul Teknik Üniversitesi (İTÜ) Rektörü, öğrencilerden gelen cami isteğini değerlendirerek İTÜ’ye cami yapılacağını duyurmuştu. Bu gelişmenin ardından İTÜ’lü başka bir grup öğrencinin “Budist tapınağı istiyoruz” diyerek Change.org’da başlattığı kampanyada 8 bine yakın imza toplandı.
İstanbul Teknik Üniversitesi Rektörü Mehmet Karaca, İTÜ24’ün sorularını yanıtladı. “Stratejik planın içinde kampüse cami yapılması gibi bir plan var mı?” sorusunu, “Var tabii. Her türlü plan var. Sadece cami de değil, isterlerse sinagog da açarız. Yeter ki talep gelsin” diye cevapladı. BUDİST TAPINAĞI İÇİN 8 BİN İMZABu cevabı ardından İTÜ’lü öğrenciler ‘Budist tapınağı’ istediklerini belirtti. Öğrenciler, “Rektörümüz Mehmet Karaca İTÜ’ye yeterli sayıda istek geldi diye cami yapacak. Ve istek olursa her şeyi yapacağını beyan etti. Biz de Budist tapınağı istiyoruz” diyerek Change.org’da imza kampanyası başlattı. Kampanyaya 28 Mart Cumartesi günü saat 12.00’ye kadar 7 bin 944 kişi destek verdi. Rektör Karaca’nın talebe nasıl karşılık vereceği ise merak konusu.
