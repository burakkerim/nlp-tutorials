Meme kanseri hangi ırkları tehdit ediyor?
Meme kanserinde riski belirleyen çok sayıda etken var. Amerikan Tabipler Birliği Dergisi’nde yayınlanan çalışma, bunlara bir yenisini ekledi; etnik köken.
İlişkili Haberler
“Meme kanseri ölümcül olmaktan çıkıyor”
Meme kanserinde en önemli kural
Meme kanseri nedir
Meme kanserine yakalanma riski etnik kökenle ne kadar bağlantılı? Amerikan Tabipler Birliği Dergisi’nde yayınlanan bir çalışmaya göre, etnik köken hastalığa yakalanma kadar, hastalığı yenmede de önemli role sahip.Bilim insanları son araştırmalarında meme kanserinin hangi ırkları tehdit ettiği sorusuna yanıt aradı. Bunun için Amerika Birleşik Devletleri'nde 400 binden fazla meme kanseri hastası incelendi. Teşhis konan kadınlar 7 yıl boyunca takip edildi. Bu çalışma sonucunda etnik kökenin meme kanserini yenmede önemli rol oynadığı sonucuna varıldı. Beyaz bir kadına oranla siyah bir kadının meme kanserinden ölme ihtimalinin 1,5 ila 2 kat daha yüksek olduğu ortaya çıkarıldı. Çinli veya Japon bir kadının meme kanserinden ölme ihtimaliyse beyaz bir kadına göre yüzde 50 daha düşük.
Araştırmacılar, meme kanserinin özellikle gelişmiş ülkelerde görüldüğü kanısının da yanlış olduğunu belirtiyor.Meme kanseri teşhisi konulanların yaklaşık yarısının ve hayatını kaybedenlerin yarıdan fazlasının gelişmekte olan ülkelerde yaşadıklarına vurgu yapılıyor. Dünya Sağlık Örgütünün son raporuna göre, 2011’de yarım milyon kadının meme kanserinden öldüğü tahmin ediliyor.
