Birbirine en çok yakışan çift ‘resmen’ boşandı
Gwyneth Paltrow ile müzisyen eşi Chris Martin resmi olarak yollarını ayırdı.
Hollwood’da bir ayrılık daha...
Ünlü oyuncu Gwyneth Paltrow (41) ile Coldplay grubunun solisti Chris Martin (37), tam 10 yıldır evliydi.
Bir yıldır ayrı yaşayan çift Amerikan Billboard dergisinin haberine göre resmen boşandı. Paltrow-Martin çifti ilk evlendiklerinde People dergisi tarafından ‘Birbirine en yakışan çift’ seçilmişti. Gwyneth Paltrow, boşanma belgelerinde eşiyle 'uzlaşamayacakları farklılıklar' yaşadıklarını ifade etti.
‘HÜZÜN DOLU KALPLER’LE AYRILMA KARARI
Çiftin, Apple ve Moses adlı iki çocuğunun velayeti ortak paylaşılacak.
2014 Mart ayında boşanacaklarını bildiren ikili, basına şu açıklamayı göndermişti: "Hüzün dolu kalplerle ayrılmaya karar verdik. Bir yıldan uzun süredir birlikte kalarak ya da ayrılarak nasıl yapabileceğimizi görmek için çalıştık ve birbirimizi çok severken ayrılık sonucuna vardık. Biz, her zaman bir aile olacağız ve birçok yönden hiç olmadığı kadar birbirimize yakınız. Biz öncelikle ve en önemlisi iki harika çocuğumuzun anne babasıyız ve onların bu zor zamanda bizim ayrılığımıza ve özelimize saygı duymalarını istedik. Biz her zaman ilişkimizi özel olarak yürüttük, bilinçli ayrılmış bir çift ve ayrı anne babalar olarak aynı şekilde devam etmenin mümkün olmasını umuyoruz."
