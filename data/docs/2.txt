Standard & Poor's (S&P)  Türkiye'nin kredi notunu açıkladı
Kredi derecelendirme kuruluşu S&P, Türkiye'nin BB+ olan kredi notunu ve negatif görünümü teyit etti.
Kredi derecelendirme kuruluşu Standard & Poor's (S&P) Türkiye'nin kredi notuyla ilgili açıklama yaptı. Kuruluş Türkiye'nin yabancı para cinsinden BB+ olan notunu ve negatif görünümü teyit etti. Ekonomistler S&P'nin değişime gitmesini beklemiyordu. Kredi notunun teyit edilmesinde kamu borcunun göreceli düşük ve ihracatın dayanıklı olmasının etkili olduğu kaydedildi. Türkiye'nin notu yatırım yapılabilir düzeyin bir not altında yer alıyor.
YEREL PARA CİNSİNDEN NOTU DÜŞÜRDÜ S&P Türkiye'nin yerel para cinsinden kredi notunu BBB'den BBB-'ye düşürdü, görünümü negatif. Yerel para birimi cinsinden notun düşürülmesinde Merkez Bankası'nın operasyonel bağımsızlığına dair soru işaretlerinin neden olduğu belirtildi. MOODY'S VE FITCH DE DEĞİŞTİRMEMİŞTİ Diğer kredi derecelendirme kuruluşları Moody's ve Fitch, 2015 yılı ilk değerlendirmelerinde Türkiye'ye ilişkin kredi not ve görünümlerini korumuşlardı. S&P açıklamasında şu ifadelere yer verildi: "Uluslararası petrol fiyatlarındaki düşüş ve Avrupa’daki parasal genişleme gibi gelişmeler, Türkiye’nin bu yılki ekonomik beklentilerinde, tüketici talebini artırması ve yatırımcıların gelişmekte olan pazarlarda daha fazla aktif olmasını sağlamasına neden olacaktır. Bunun da Türkiye ekonomisine fayda sağlaması öngörülmektedir. Türkiye döviz piyasalarındaki ve Haziran’daki seçimler sonrasındaki belirsizlik, yukarıdaki maddede belirtilen pozitif ivmeyi etkileyebilir. Türkiye ihracat büyümesinin, düşük petrol fiyatlarının Türkiye’deki ticari partnerlere değişken etkisine ve fiyat rekabet trendleri nedeniyle yüzde 4,2 seviyesine gerilemesi beklenmektedir. 'ENFLASYON ORTALAMA YÜZDE 7 OLUR' Paranın değer kaybı petrol fiyatlarının düşüşünü dengelemektedir. Bu nedenle 2015 yılında enflasyonun ortalama yüzde 7 oranında kalması beklenmektedir. GSYH büyümesinin bu yıl yüzde 3 oranında, 2016’da ise yüzde 3,2 oranında kalması beklenmektedir. Düşük maliyetle enerji ithalatının sağlanması nedeniyle cari açığın bu yıl yüzde 4,6 seviyesine gerilemesi öngörülmektedir." 
