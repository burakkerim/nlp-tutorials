Meme kanserine 5 yıl önce teşhis
Danimarkalı bilim insanları, meme kanseri teşhisinde çığır açabilecek bir gelişmeye imza attı. Yeni geliştirilen basit bir kan tahlili, mamografi gibi tetkiklerden daha isabetli sonuç veriyor. Üstelik bu teknikle hastalık, gelişiminden 5 yıl önce öngörülebiliyor.
İlişkili Haberler
Meme kanserinde en önemli kural
 Kontrol yaşı ne olmalı?
“Meme kanseri ölümcül olmaktan çıkıyor”
Danimarka'da meme kanserini çok önceden belirleyen basit bir kan testi geliştirildi.Kopenhag Üniversitesi’nden araştırmacılar, bu yeni testle, kişinin metabolik profilini çıkarabilmek için kanındaki tüm bileşimleri ölçüyor. Yapılan analiz, kanser görülen örneklerle karşılaştırılıyor. Böylece kanser öncesi evrede bileşenlerdeki değişimler tespit ediliyor. Araştırmaya göre bu basit kan tahlili, mamografi ya da mamogram olarak bilinen yöntemlerden daha isabetli sonuç veriyor. Üstelik meme kanserini gelişiminden beş yıl önce belirleyebiliyor. YÜZDE 80 DOĞRULUK PAYI VARBilim insanlarının ‘şaşırtıcı’ olarak tanımladıkları yeni teknik sayesinde meme kanseri ihtimali yaklaşık yüzde 80 doğruluk payıyla tespit edilebiliyor.Danimarkalı araştırmacılar bu sonuca, 20 yıldan fazla bir sürede 57 bin hastayı takip ederek ulaştı.Araştırmacılar, uzun vadede benzer yöntem kullanılarak diğer hastalıkların önceden tespit edilebileceğini söylüyor.
