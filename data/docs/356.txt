Ak Gıda bugün halka açılacaktı dün akşam Fransızlara satıldı
Yıldız Holding ile BİM'in ortak kuruluşu Ak Gıda, Fransız süt devi Lactalis'e satıldı. Şirketin bugün halka arzı başlayacaktı, ani satış kararı üzerine iptal edildi.
İlişkili Haberler
Yemeksepeti rekor fiyata satıldı
Ülker markasını da bünyesinde bulunduran Yıldız Holding'in gıda iştiraklerinden Ak Gıda, Fransız şirketi Groupe Lactalis şirketine satıldı.
Bu gelişme üzerine Ak Gıda'nın resmen bugün başlayacak halka arzı da iptal oldu.
Ak Gıda'nın 320 milyon TL'lik mevcut sermayesinde yüzde 45 hisseye karşılık gelen 144 milyon adet pay, 5.78-6.92 lira fiyat aralığından 6-8 Mayıs tarihleri arasında halka arz edilecekti.
Ak Gıda Karaman fabrikası
BİM'İN SAHİBİ TOPBAŞ AİLESİ DE ORTAK
Mevcut pay satışı kapsamında halka arz edilecek olan payların 64 milyon TL nominal tutarlı kısmı Yıldız Holding'e, 19.03 milyon TL nominal tutarlı kısmı Mustafa Latif Topbaş'a, 10.38 milyon TL nominal tutarlı kısmı Ahmet Afif Topbaş'a, 2.59 milyon TL nominal tutarlı kısmı Firdevis Çizmeci'ye, 32 milyon TL nominal tutarlı kısmı Eaton Capital Fund'a, 16 milyon TL nominal tutarlı kısmı Zeki Ziya Sözen'e aitti.
Ak Gıda ürünleri
Ak Gıda, Ülker'in İçim markası için süt ürünleri üretiyor.
BİM'DE SATILAN 'DOST' MARKALI SÜT ÜRÜNLERİYLE BÜYÜDÜAk Gıda, BİM mağazalarında satılan Dost markalı ürünler ile Ülker'in İçim markalı ürünlerini üretiyordu.
İstanbul Sanayi Odası'nın geçtiğimiz yıl açıkladığı en büyük 500 sanayi kuruluşu listesine 33 sırada giren Ak Gıda San. Ve Tic. A.Ş. 1 milyar 837 milyon TL ciroya sahip.
Fransız Lactalis ise dünyanın en büyük 15'inci gıda şirketi. Avrupa'nın da en büyük süt tedarikçisi.
