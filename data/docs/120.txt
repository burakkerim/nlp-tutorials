Volkswagen’in Amarok Canyon modelini sizin için test ettik
Volkswagen’in geliştirdiği ilk pick-up modeli Amarok’un en üst donanıma sahip Canyon modelini ntv.com.tr okuyucuları için test ettik.
Foto Galeri
En üst donanımlı Amarok'u test ettik
Otomobilden fazlasını isteyen, ama SUV’ları da heyecanlandırıcı bulmayan sürücüler için iyi bir alternatif haline dönüşen pick-up modelleri her geçen gün çıtayı yükseltiyor. Ülkemizde her geçen gün artan pick-up sayısı aslında bu tür araçlara karşı bakış açısının değiştiğinin de önemli bir göstergesi. Geçmiş yıllarda sadece yük taşımak için kullanılan, inşaat ve şantiyelerin vazgeçilmezi pick-up’lar, artık otomobiller kadar konforlu, şık ve lüks. İşte bu örneklerden biri; VW Amarok Canyon.
Amarok Canyon'un test videosunu izleyin...
EN ÖZEL AMAROK Amarok’un en özel serisi olarak adlandırabileceğimiz Canyon versiyonunun ailenin diğer bireylerinden önemli farkları bulunuyor. Dış tasarımda ilk olarak Canyon tampon kiti ve 17 inç özel jantlar dikkat çekiyor. Aracın yan tasarımındaki en büyük farklılıklar ise siyah renk basamaklar, karartılmış arka camlar ve arka kapılardaki kanyon etiketleri. Arka tasarımdaysa sportif tasarımlı siyah roll bar, karartılmış arka farlar ve parlak siyah arka tampon Amarok Canyon’un farklılıkları olarak öne çıkıyor.
Otomobil Testleri
Yeni MINI'yi sizler için test ettik
ntv.com.tr okurları için test ettik
Yeni BMW 220d'yi test ettik
Yeni Scirocco'yu test ettik
DEV BOYUTLAR, KOLAY PARK 5.25 m uzunluğa, aynalar dahil 2.22 m genişliğe ve 1.83 m yüksekliğe sahip aracı kullanmak biraz alışkanlık istiyor. Özellikle park ederken sorun yaşayacağını düşünen sürücülerin imdadına oldukça hassas ayarlı ön ve arka park sensörleri yetişiyor. Amarok Canyon’un arka bagaj kapağı 1.36 m. Yani arka bölümün üstünü kapatsanız dahi 1.36 m genişliğindeki yükleri araca yerleştirmede sorun yaşamıyorsunuz. Kasanın uzunluğu ise 1,5 metreyi biraz geçiyor. Kasanın en dar yeri çamurlukların bulunduğu kısım ve 1.22 m. Kasanın en geniş alanıysa 1.62 m.Aracın iç mekanına geçmeden önce küçük bir eleştiri yapmak istiyorum. Böyle yerden yüksek bir araca binerken veya inerken en büyük yardımcınız yan basamaklar olur. Amarok Canyon’un yan basamakları içeride kalıyor ve ayak basacak yeri tam ayarlayamadığınızdan iniş-binişlerde biraz zorluk yaşanıyor. Yan basamakları 5-6 cm dışarı çekmek bu sorunu çözecektir.
FERAH İÇ MEKAN Boyutları nedeniyle Amarok Canyon’un iç mekanı oldukça ferah. Geniş bir yaşam alanı sunan araçta dört, hatta beş yetişkin rahatlıkla seyahat edebiliyor. Konfor hissi olarak da bir otomobile yakın diyebilirim. Özellikle ön koltuklarda sedan bir otomobildeki kadar rahat edebiliyorsunuz. Tüm pick-up modellerinde olduğu gibi arka koltuklar biraz daha sarsıntılı yolculuklara ev sahipliği yapıyor. Araçla aynı renk koltuk dikişleri, havalandırma çıkışları ve emniyet kemeri çizgisi kokpitte şıklığı artıran detaylardan bazıları. Genel olarak iç mekan tasarımı sade ve göze hoş geliyor. Fakat müzik sistemine ayrı bir parantez açmam gerekiyor. Aracın müzik sistemi beklemediğim kadar başarılı, oldukça yüksek ve kaliteli ses veriyor.
HER TÜRLÜ YOL ŞARTLARINDA KEYİFLİ SÜRÜŞ VW Amarok Canyon yere sağlam basan bir araç. Hem hafif arazide hem de asfaltta güven veren araçta elektronik denge programı ESP, anti patinaj sistemi ASR gibi yardımcı sistemler bulunuyor. Özellikle arazide aracın inatçı kimliğinin en önemli nedenlerinden biri EDL sistemi. EDL sistemi sayesinde çekiş lastiklerinden biri kaygan zeminde boşa döndüğünde, EDL sistemi boşa dönen tekerleğe fren yaptırıyor, motor torkunu kuru zemindeki tekere yönlendiriyor. Böylece araç hem daha iyi yol tutuyor, hem de kaygan zeminlerde daha rahat bir kalkış gerçekleştiriyor.50 cm sudan geçebilen Amarok Canyon arazi sürüşlerinde de oldukça kabiliyetli. 28 derece yaklaşma, 23.6 derece uzaklaşma ve 45 derece rampa çıkış açıları off-road sürüşlerini ciddi anlamda kolaylaştırıyor. Sınıfında bir ilk olarak gevşek zeminde güvenle durmayı sağlayan off-road ABS fren sistemine sahip araç, gövdenin bozuk arazide daha rahat ve daha sessiz hareket etmesini sağlayan mono blok şaseyle yol alıyor.
8 İLERİ OTOMATİK VİTES Test aracımızda 2.0 litre biTDI çift turbo 180 beygirlik bir dizel motor görev yapıyor. Sınıfında bir ilk olarak tanımlanan ‘sekiz ileri otomatik’ şanzımanın motorlu uyumu son derece iyi. Vites geçişleri seri ve sarsıntısız olarak gerçekleşiyor. Sürekli dört tekerlekten çekiş sistemine sahip araç, özellikle arazide güç gerektiren sürüşlerde gösterdiği performansıyla sürücüsüne güven veriyor. Fakat off-road performansına ciddi anlamda ihtiyaç duyanlar için opsiyonel olarak sunulan mekanik arka diferansiyel kilidini de mutlaka öneriyorum. Arazi sürüşlerinde hayatı kolaylaştıran bu seçeneğin fiyatı sadece 1896 TL.
GENEL DEĞERLENBDİRME Nissan Navara, Mitsubishi L200, Isuzu D-Max ve Toyata Hilux gibi ciddi rakipleri bulunan VW Amarok Canyon segmentinin kriterlerini biraz daha yukarı çekmiş gözüküyor. Bakır turuncusu olarak adlandırılan rengiyle çok şık gözüken araçla yaklaşık 300 kilometre şehir içi ve arazi sürüş gerçekleştirdik. 100 kilometrede ortalama 11 litre yakıt harcadık. Standart Amarok pick-up’un 140 beygirlik baz versiyonu 4x2 sistemine sahip ve fiyatı 77 bin TL’den başlıyor. Manuel şanzımanlı Canyon versiyonuysa 96 bin TL’den başlayan fiyatlarla satışa sunuluyor. Bizim kullandığımız, 8 ileri otomatik şanzımanlı, sürekli dört çeker sistemine sahip en üst versiyon test aracımızın fiyatıysa 104 bin TL.
Test ve Yazı: Onur AkçayFotoğraflar: Murat ŞahinTeknik özellikler  2.0 litre dizel 180 hp @ 4000 d/d 420nm @ 1750 d/d Karma yakıt tüketimi 11 litre 0-100 km/s : 11.3 saniye Maksimum hız: 179 km/s Test aracı fiyatı: 104.000 TL
