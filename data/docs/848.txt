Kediyi işkenceyle öldüren üniversiteliye 3 yıl hapis
Eskişehir'de bir kediyi işkenceyle öldüren ve bu görüntüleri sosyal medyada paylaşan üniversite öğrencisine 3 yıl hapis cezası verildi.
Eskişehir 4. Asliye Ceza Mahkemesi’ndeki duruşmada, tutuksuz sanık üniversite öğrencisi Mustafa Can Aksoy, hayvan haklarıyla ilgili bazı sivil toplum kuruluşlarının temsilcileri, avukatlar ve kediyi sahiplendiren kafenin ortakları hazır bulundu.Duruşmada, Eskişehir Barosu Hayvan Hakları Komisyonu avukatlarından Buket Ünlü Hatip, daha önceki sözlerini tekrar ederek, bunun bir cinayet davası olduğunu söyledi.Sanığın en üst hadden cezalandırılmasını isteyen Hatip, "Sanık, 'İletki' isimli kediyi bilerek vahşice öldürmüştür. Hayvanın eşya olarak değerlendirilmesi ise Türk hukuk sisteminin bir ayıbıdır. Burada bir katil var. Dolayısıyla verilecek cezanın emsal teşkil edeceğini düşünüyoruz. Sanık hakkında indirim uygulanmamasını talep ediyoruz" diye konuştu.“PİŞMANIM AMA...”Olaydan pişmanlık duyduğunu anlatan Mustafa Can Aksoy, "Pişmanım ama sürekli hayvan öldüren bir insan değilim. Evimde hala kedi ve köpek besliyorum. Kötü bir insan olsam hala hayvan beslemem. Ayrıca psikolojim de bozuk değil. Vereceğiniz cezanın ertelenmesini talep ediyorum" dedi.HAKİM: VİCDANIMA DAYANARAK CEZA VERDİMHakim Orhan Küçükfidancı, sanığı "haklı bir neden olmaksızın sahipli hayvanı öldürme" suçundan 3 yıl hapis cezasına çarptırdı. Sanık hakkında indirim ve erteleme hükümlerini uygulamadığını belirten Küçükfidancı, "Yasaya göre en üst hadden, vicdanıma dayanarak ceza verdim" diye konuştu.HAVYVANSEVERLER SEVİNÇTEN AĞLADIMahkeme salonunda bulunan hayvanseverler, kararı duyunca birbirlerine sarılarak sevinçten gözyaşı döktü.Duruşma sonrası adliye önünde toplanan hayvanseverler adına basın açıklaması yapan avukat Buket Ünlü Hatip, kararın kendilerini mutlu ettiğini ifade etti.Eskişehir Osmangazi Üniversitesi Karşılaştırmalı Edebiyat Bölümü hazırlık sınıfı öğrencisi Mustafa Can Aksoy, bir kafeden sahiplendiği kediyi işkence ederek öldürmüş, olayın görüntülerini sosyal medyada paylaşmasının ardından ise çok sayıda hayvansever Şubat 2014'te suç duyurusunda bulunmuştu.
