Sarısülük ailesine beraat
Gezi Parkı olayları sırasında polis kurşunuyla hayatını kaybeden Ethem Sarısülük’ün annesi ve kardeşi hakkında beraat kararı verildi.
Gezi Parkı eylemleri sırasında polis açtığı ateş sonucu hayatını kaybeden Ethem Sarısülük'ün ailesinin yargılandığı davada karar çıktı. Ankara 5. Asliye Ceza Mahkemesinde görülen ve sanıkların katılmadığı duruşmada, sanık avukatları hazır bulundu. Avukatlar, esas hakkında savunmalarında müvekkillerinin beraatını talep etti.Hakim Yusuf Öztürk de anne Sayfı Sarısülük ve üç oğlu hakkında beraat kararı verdi.Gezi Parkı eylemleri sırasında Ethem Sarısülük'ün ölümüne ilişkin polis memuru Ahmet Şahbaz hakkında dava açılmış, duruşma Ankara 6. Ağır Ceza Mahkemesinde yapılmıştı.Davanın 23 Eylül 2013'teki ilk celsesinde sanık Şahbaz'a karşı "kasten yaralama" ve "hakaret" suçlarını işledikleri gerekçesiyle Ethem Sarısülük'ün annesi Sayfı Sarısülük ile kardeşleri İkrar, Mustafa ve Cem Sarısülük hakkında dava açılmıştı.
