Dışişleri Bakanı Çavuşoğlu'dan John Kerry'ye yanıt
Dışişleri Bakanı Mevlüt Çavuşoğlu'na, ABD Dışişleri Bakanı John Kerry'nin "Esad'la müzakere etmek zorundayız" açıklaması soruldu.
İlişkili Haberler
ABD'den Esad'la müzakere açıklaması 
Dışişleri Bakanı Mevlüt Çavuşoğlu, Asya-Pasifik bölge turu kapsamında Kamboçya'yı ziyaret etti.Burada gazetecilerin sorularını cevaplayan Çavuşoğlu'na, ABD Dışişleri Bakanı John Kerry'nin "Esad'la müzakere etmek zorundayız" açıklaması hatırlatıldı.Suriye'deki tüm sorunların Esad rejimine dayandığını vurgulayan Çavuşoğlu şunları söyledi:"Suriye'de yaşanan tüm sorunların sebebi şu andaki rejimdir. Suriye'de bir dönüşümün yaşanabilmesi için rejimin gitmesi ve herkesi kapsayan katılımcı bir yönetimin iş başına gelmesi gerekir. Esad'la müzakere edecek ne var. 200 binden fazla insan öldürmüş ve kimyasal silah kullanmış bir rejimle neyi müzakere edeceksiniz. Bugüne kadarki müzakerelerden hangi sonuç ortaya çıktı. Esad rejimiyle yola devam etmek çok daha fazla sorun yaratacaktır."Bölgedeki terör örgütlerinin en büyük desteği Suriye rejiminden aldığına işaret eden Çavuşoğlu, "Eğer 'Esad rejimi bu terör örgütlerine destek vermesin, işimiz kolaylaşır' diyorsak bu da gerçekçi bir yaklaşım değil" diye konuştu.Suriye'de çözülmesi gereken iki sorun olduğunu vurgulayan Çavuşoğlu, bunlardan ilkinin DAEŞ ve diğer terör örgütlerini yok etmek, ikincisinin ise Esad rejiminin gitmesi ve Suriye'de siyasi dönüşümün sağlanması olduğunu ifade etti.
