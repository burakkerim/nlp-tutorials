Türkiye'de 24 milyon ehliyet değişecek
Önümüzdeki aylarda yürürlüğe girmesi beklenen Karayolları Trafik Yönetmeliği uyarınca yaklaşık 24 milyon ehliyetin 15 lira karşılığında yenileriyle değiştirileceği belirtildi.
İstanbul Sürücü Kursları ve Eğitimcileri Federasyonu (İSKEF) Başkanı Murat Tekin, temmuz ya da ağustos ayında yürürlüğe girmesi beklenen Karayolları Trafik Yönetmeliği uyarınca yaklaşık 24 milyon ehliyetin 15 lira karşılığında yenileriyle değiştirileceğini belirtti.Tekin, içinde Stajyer Ehliyet Kanunu'na ilişkin düzenlemelerin de yer aldığı yönetmelik taslağında son aşamaya gelindiğini ifade ederek, Emniyet Genel Müdürlüğü'nün tarafların görüşlerini de aldığı yönetmeliğin en erken temmuz ya da ağustos ayında yürürlüğe gireceğini kaydetti.Emniyet Genel Müdürlüğü'nün, Avrupa'daki ehliyet sisteminin bir benzerini Türkiye'nin gereksinimlerini de göz önünde bulundurarak değişikliğe gittiğini anlatan Tekin, şöyle konuştu: "Şu anda 9 ayrı ehliyet veriyoruz. Bu ehliyet sınıfları 17'ye çıkacak. Ehliyetlerimizin hepsi değişecek. Otomobil, minibüs gibi küçük araçlar için kullanılan ehliyetler 10, otobüs ve kamyon gibi araçlar için kullanan ehliyetler de 5 yılda bir değiştirilecek. Sürücü, belirtilen süreyi doldurduktan sonra sağlık ocağına gidecek ve tekrar, 'Sürücü olur raporu' alacak. Bu raporu aldıktan sonra 15 lirasını vererek, ehliyetini değiştirecek."''24 MİLYON EHLİYET DEĞİŞTİRİLECEK''Murat Tekin, Türkiye'de yaklaşık 24 milyon ehliyet bulunduğunu, bunların 15 lira karşılığında yenileriyle değiştirileceğini söyledi. Yeni ehliyetlerin, Avrupa ülkeleri de dahil 80 ülkede geçerli olacağını dile getiren Tekin, "Yönetmelikle küçük ehliyeti alıp, tecrübe edinip daha sonra büyük ehliyete geçme şartı gelecek. Mesela bir kişi direkt (E) sınıfı dediğimiz otobüs, kamyon ehliyetine başvuramayacak. Öncelikle (B) sınıfını alması gerekecek" diye konuştu.
İlk defa sürücü kursuna ehliyet almak için başvuran kişinin, yazılı ve direksiyon sınavlarında başarılı olduktan sonra 1 yıl staj göreceğini, bu süre içerisinde Emniyet Genel Müdürlüğü'nün sürücüye 50 ya da 70 ceza puanı hakkı vereceğini anlatan Tekin, sürücünün bu sürede ceza puanını doldurması halinde aldığı stajyer ehliyetin iptal olacağını kaydetti.''1 MİLYON 700 BİN EHLİYET RİSKTE''İSKEF Başkanı Murat Tekin, Motorlu Taşıtlar Sürücü Kursu Yönetmeliği'nin, 29 Mayıs 2013'te değiştiğini, yönetmelikle direksiyon sınavlarının daha da zorlaştığını belirtti. Yönetmeliğin, sınavda başarılı olan kişilere, sertifikalarını emniyete götürmelerine bir süre getirdiğini ve bunun da 2 yıl olduğunu dile getiren Tekin, şu andan itibaren sürücü kursuna başvuracak adayların, sertifikalarını aldıktan sonra bunların üzerinde yazılı olan tarih itibarıyla 2 yıl içerisinde bunu ehliyete dönüştürmek zorunda olduklarını söyledi. Tekin, "Şu anda yaklaşık 1 milyon 700 bin ehliyet riskte. Ondan önceki ehliyetler de 29 Mayıs 2015'e kadar dönüştürülmek zorunda. Yani sertifika dosyalarının ehliyete çevrilmesi gerekiyor. Çevrilmezse bu hakları yanacak, tekrar sürücü kurslarına müracaat etmeleri gerekecek" ifadelerine yer verdi.''İKİ ARAÇ ARASINA PARK EDEMEYEN EHLİYET ALAMAYACAK''Sürücü kurslarında en az 12 saat direksiyon eğitimi verilmesi, adayların da bu konudaki haklarını bilmesi gerektiğini vurgulayan Tekin, Türkiye'de daha önceki direksiyon sınavı başarı istatistiklerinin yüzde 99 olduğunu aktardı.Tekin, "100 kişiden 99'u ehliyetini alabiliyordu. Şu anda başarı oranları yüzde 55 ile 60 arasında. Neden? Çünkü ölçme ve değerlendirmede not sisteminden, başarılı ya da başarısız bölümüne geçildi. İki araç arasına park edemeyen, yokuşta aracını geriye kaçıran, 25 metre geri geri gelemeyen, 30 dakikalık sınavda bu kombinasyonun tamamını yapamayanlar başarılı olamıyorlar" değerlendirmesinde bulundu.
Öğretmenler tarafından sadece hafta sonları yapılan sınavların yerine pedagojik eğitimi olan makine ve motor bölümü mezunlarının, Milli Eğitim Bakanlığı bünyesinde oluşturulacak "Sınav Yapıcılar Komisyonu" tarafından gerçekleştirilmesi gerektiğini ifade eden Tekin, sürücü kurslarında başarılı olanların emniyete giderek bunu ehliyete dönüştürebileceklerini vurguladı. Tekin, "Emniyet Genel Müdürlüğü'nün yaptığı çalışmayla ilk aşamada ehliyetlerin verilmesi nüfus müdürlüklerine devredilecek. Daha sonra ise nüfus müdürlüklerinden kişinin adresine gönderilecek" şeklinde konuştu.
