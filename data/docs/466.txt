Manny Pacquiao 5 milyon dolar tazminat ödeyebilir
Floyd Mayweather karşısında çıktığı mücadeleyi kaybeden Manny Pacquiao'nun omzundaki sakatlığı yetkililerden gizlemesi izleyicileri kızdırdı. Filipinli boksöre 5 milyon dolarlık tazminat davası açıldı.
İlişkili Haberler
Mayweather yenilmezliğini korudu
Manny Pacquiao'ya ceza yolda
Las Vegas'ta yapılan boks mücadelesinden önce omzundaki sakatlığı yetkililerden saklayan ve bu yüzden Nevada Atletizm Komisyonu tarafından inceleme altına alınan Manny Pacquiao'nun başı önümüzdeki günlerde ağrıyabilir. 
Boksörün sakatlığından haberdar olmayan ve aldatıldıklarını iddia eden iki kişi Pacquiao hakkında yasal işlem başlattı.
Pacquiao'nun 5 milyon dolar tazminat ödemesini talep eden 2 ABD'linin davayı kazanması durumunda, bu kararın emsal olabileceği ve ünlü boksörün ciddi bir gelir kaybı yaşayabileceği belirtiliyor.
Profesyonel boks dünyasının "asrın müsabakası" olarak ilan ettiği Floyd Mayweather ile Manny Pacquiao arasındaki yarı orta sıklet unvan maçını, 12. rauntta puanla ABD'li Mayweather kazanmıştı. 
Yetkililer, boks maçı için 60 ila 80 milyon dolar arasında bahis oynandığını tahmin ediyor.
100 MİLYON DOLAR KAZANMIŞTI
Filipinli boksör maçı kaybetse de 100 milyon dolarlık (270 milyon TL) ödülün sahibi olmuştu.
Ciddi bir tazminat ödemekle karşı karşıya kalan Pacquiao'nun sağlığı hakkında yetkilileri yanılttığı gerekçesiyle  lisansının iptal edilebileceği de sıkça dile getirilen iddialar arasında. 
