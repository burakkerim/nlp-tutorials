Apple Watch satışa sunulmadan rakiplerini solladı
Apple'ın geçtiğimiz günlerde ön sipariş dönemini başlattığı Apple Watch, şimdiden en büyük rakibi Android Wear'ı geride bıraktı.
İlişkili Haberler
Apple Watch, Tokyo'da!
"Kullanıcılarına özel hizmet sunulacak"
2014 yılında toplam 720 bin Android Wear cihaz satılmıştı. Ön sipariş döneminin başladığı gün ABD'de yaklaşık 1 milyon adet sipariş alan Apple Watch, Android Wear cihazların 2014 yılındaki toplam satış adetini geçti.
Apple'ın geçtiğimiz aylarda açıkladığı verilere göre, dünya genelinde 700 milyon iPhone kullanıcısı bulunuyor.
Apple markasına bağlı ciddi bir kitlenin olduğuna dikkat çeken uzmanlar, bu kullanım oranının Apple Watch satışlarına doğrudan etkisi olacağı görüşünde.
İLK GÜNDEN KARABORSAYA DÜŞTÜ
İlk 24 saatte beklenenin çok üzerinde bir taleple karşılaşan Apple, aldığı tüm önlemlere rağmen karaborsacılığın önüne geçebilmiş değil. Akıllı cihazı sipariş  eden onlarca ABD'li bu cihazları online alışveriş sitelerinde yaklaşık 2 katı fiyatla satışa sundu.
38 mm Apple Watch Sport, 349 dolar, 42 mm olan model ise 399 dolar fiyatla raflardaki yerini alacak.  Apple Watch 549-599 arasında değişen fiyatlarla, 18 karat altından yapılan Apple Watch Edition'ın fiyatı ise 10 bin dolardan başlayacak.
Apple Watch ilk etapta ABD, İngiltere, Çin, Fransa, Almanya ve Japonya'da piyasaya sürülecek. Akıllı cihazın Türkiye pazarına gireceği tarih ise şu an için bilinmiyor.
