IŞİD: Beyaz Saray, Big Ben ve Eyfel Kulesi'ni havaya uçuracağız
IŞİD, Suriye ve Irak'ta ağır yenilgiler almaya başlayınca gözünü Avrupa'nın önemli başkentlerine çevirdi. Örgütün sözcüsü, "Beyaz Saray, Big Ben ya da Eyfel Kulesi'nin havaya uçuracağız" dedi.  IŞİD'in tekfirle suçladığı bir yargıcını idam ettiği de iddia edildi.
İlişkili Haberler
İngiliz kızlara yardım eden yabancı ajan yakalandı 
Irak'ta IŞİD'den iki tuzak
"Rehineler infazı prova sanıyorlardı"
İnfazı bu kez küçük bir çocuğa yaptırdı
IŞİD basın sözcüsü Muhammed el Adnani yayınladığı 27 dakikalık videoda Avrupa ülkelerini vurmakla tehdit etti. IŞİD'in Suriye ve Irak'ta ağır yenilgiler aldığı haberlerini yalanlayan Adnani, "İslam Devleti güçlü, daha da güçlü olmaya devam ediyor ve zafere ulaşacak" dedi. Kobani'den IŞİD'in zaferle ayrıldığını iddia eden Muhammed el Adnani, "Pentagon küçük bir kasabayı aylar sonra geri almayı kutluyorsa bu İslam Devleti için büyük zafer" dedi. ABD'nin Kobani gibi küçük kasabaları geri almak için savaştığı bir dönemde IŞİD'in gözünü dünya metropollerine çevirdiğini ileri süren Adnani, "Beyaz Saray, Big Ben ve Eyfel Kulesi'ni havaya uçuracağız" şeklinde konuştu. İslam tüm dünyaya hükmedene kadar İslam Devleti'nin savaşının devam edeceğini belirten Muhammed el Adnani, "O gün Hristiyan ve Yahudilere iki seçenek sunulacak. Ya din olarak İslam'ı seçecekler ya da ikinci vatandaş statüsünü kazanmak için kelle vergisi ödeyecekler" dedi. "BOKO HARAM'IN BİATINI KABUL EDİYORUZ" IŞİD sözcüsü Muhammed el Adnani, Nijerya ve çevresinde terör estiren İslamcı Boko Haram'ın kendilerine biat etmesini de kabul ettiklerini açıkladı.
Terör örgütü IŞİD'in haksız infazla suçladığı bir yargıcını idam ettiği ileri sürüldü. 
IŞİD YARGICINI İDAM ETTİ İnfazlarıyla gündeme gelen IŞİD'in bu kez kendi yargıcını idam ettiği de öne sürüldü. Alman Der Spiegel'in internet sayfasında yer verdiği habere göre, IŞİD şeriat komisyonu sorumlusu Tunus kökenli yargıç Abu Jaafar al-Hattab'ı tekfir anlayışını gereğinden fazla kullanarak, idam kararlarında aşırıya kaçtığı gerekçesiyle öldürdü. Hattab ile birlikte tekfir anlayışını aşırı yorumlayan üst düzey IŞİD sorumlularının da tutuklandığı belirtildi. Hattab'ın idam edildiği ancak diğer tutukluların akıbetinin bilinmediği açıklandı.
