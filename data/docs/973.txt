Varufakis "görüşmeye hazırız" açıklamasıyla AB'yi köşeye sıkıştırdı
Euro Bölgesi maliye bakanları dün Yunanistan gündemiyle toplandı. Yunanistan'ın "mali programı"nın ele alındığı toplantı sadece 3 saat sürdü. Görüşme sonrası AB, Atina'ya cumaya kadar süre verdiğini açıkladı. Yunan Maliye Bakanı Varufakis, bu reste verdiği yumuşak cevapla AB'yi köşeye sıkıştırdı. Varufakis, "Görüşmeye hazırız" açıklaması yaptı.
İlişkili Haberler
Yunanistan'a 5 gün süre
"Bizi rahat bırak"
400 euro'luk kaşkol takınca tepki çekti
Euro Bölgesi'nin 19 maliye bakanı, Yunanistan'ın 240 milyar euroluk borcuna çözüm bulmak için dün toplandı.
Toplantıda Yunanistan'ı Maliye Bakanı Yanis Varufakis temsil etti. Ülkesinin mevcut mali programı kabul etmeyeceğini belirten Varufakis, AB'den 4 aylık "köprü anlaşma" talebinde bulundu.
TOPLANTI SADECE 3 SAAT SÜRDÜ Yunanistan'ın bu talebi AB maliye bakanları tarafından kabul görmeyince toplantı sadece 3 saat sürdü.
Euro Bölgesi maliye bakanları toplantısının bitmesi sonrası taraflardan peşpeşe açıklamalar geldi.
AB'den 4 aylık "köprü anlaşma" isteyen Varufakis, mevcut mali paketi kabul etmeyeceklerini ilan etti. 
"MANTIKSIZ, KABUL EDİLEMEZ VE SAÇMA" 
Euro Bölgesi'nin taleplerini "mantıksız, kabul edilemez ve saçma" bulduğunu belirten Atina, "Bugün bir anlaşma olmayacak" dedi. Yunanistan'ın bu sert çıkışına AB'den cevap gecikmedi. Euro Bölgesi adına açıklama yapan Hollanda Maliye Bakanı Jeroen Dijsselbloem, Atina'nın mevcut mali paketin devamını kabul etmesi halinde cuma günü olağanüstü toplanabileceklerini açıkladı.
Yeni bir mali program konusunda Yunanistan'ı ikna edemeyen Alman ve Hollanda maliye bakanları kara kara düşünüyor. 
"GÖRÜŞMEYE HAZIRIZ" AÇIKLAMASI Euro Bölgesi'nin restine yumuşak bir cevap veren Yunanistan Maliye Bakanı Yanis Varufakis, "Görüşmeye hazır" olduğunu ilan etti.Anlaşmazlığa rağmen, 48 saat içinde ortak bir yol bulunup, namuslu bir anlaşma sağlanacağını belirten Varufakis, "Bu nedenle 4 aylık programın koşulları ve bunda yer alan terimler kesin ve açık olmalı. Blöf yapmıyoruz. Biz, Euro Bölgesi üyesi ülkeyiz ve euroda kalacağız. AB bölünmez. Biz, sadece programı değiştirmek isteyen Avrupa yanlısı bir hükümetiz" dedi. "HÜKÜMETE ÜLTİMATOMLARLA ŞANTAJ YAPILAMAZ"AB'ye sert cevap ise Yunanistan Hükümet sözcüsü Gavriil Sakelaridis'den geldi. "Hükümete ültimatomlarla şantaj yapılamaz" diyen Yunan hükümet sözcüsü Sakelaridis, "Silah tehdidi bile olsa memorandumun uzatılmasını istemeyeceğiz. Baskı şu an sadece Yunanistan üzerinde değildir, diğer tarafta da baskı olduğundan eminiz, blöf yapmıyoruz" ifadelerini kullandı.
Yunanistan dün Euro Bölgesi'yle anlaşmaya varmadan masadan kalktı. Yunan halkı ise hükümetin tutumuna destek verdi. 
"ELİMİZDE HALKIN TALİMATI VAR"Yunanistan Savunma Bakanı ve koalisyon hükümetinin küçük ortağı ANEL Partisi lideri Panos Kammenos da, sosyal medya aracılığıyla yaptığı açıklamada, "Hiçbir şekilde memorandumun uzatılmasını istemeyeceğiz, sona kadar gitmek için elimizde halkın talimatı var. Tüm Yunanlılar tek bir ağızdan 'hayır' diyoruz, bizler şantaja gelemeyiz" ifadelerini kullandı.BORSA YÜZDE 4 DEĞER KAYBETTİ AB'nin mevcut mali programı devam ettirmesi için Yunanistan'a 5 gün süre vermesi piyasalarda dalgalanmalara neden oldu. Anlaşmazlık sonrası Yunan Borsası yüzde 4 oranında değer kaybetti.
HAFTADA 2 MİLYAR EURO KAÇIYOR 
Yatırım bankası JP Morgen, yabancı sermayenin Yunanistan'dan hızla kaçmaya başladığı açıkladı. JP Morgan'a göre, Yunanistan'da haftalık 2 milyar euro yabancı sermaya çıkışı var.
