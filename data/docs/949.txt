Kandilli Rasathanesi’ne yeni müdür
Boğaziçi Üniversitesi Kandilli Rasathanesi ve Deprem Araştırma Enstitüsü’nde ilk kez yapılan seçimde Dr. Haluk Özener ensititü müdürü oldu.
Kandilli Rasathanesi ve Deprem Araştırma Enstitüsü Müdürü, ilk kez öğretim üyeleri tarafından yapılan seçimle belirlendi.Enstitüde görevli öğretim üyelerinin yaptığı oylama sonucu adaylar arasından ilk sırada seçilen Prof. Özener, Boğaziçi Üniversitesi Rektörü Prof. Dr. Gülay Barbarosoğlu tarafından müdürlük görevine getirildi.2009 yılından bu yana müdürlük görevini yürüten Prof. Dr. Mustafa Erdik ise yaş haddinden emekliye ayrıldı.Açıklamada görüşlerine yer verilen Prof. Dr. Barbarosoğlu da "Kandilli Rasathanesi ve Deprem Araştırma Enstitüsü yönetimini belirlerken Boğaziçi Üniversitesi'nin demokratik pratiklerine uygun olması amacıyla bu atamanın seçimle yapılmasını tercih ettim" dedi.HALUK ÖZENER KİMDİR?İTÜ, İnşaat Fakültesi, Jeodezi ve Fotogrametri Mühendisliği bölümünden 1988'de mezun olan Özener, Boğaziçi Üniversitesi Jeodezi Anabilim Dalı'nda yüksek lisans ve doktora çalışmalarını tamamladı.Akademik kariyerine 1989'da araştırma görevlisi olarak Boğaziçi Üniversitesi Kandilli Rasathanesi ve Deprem Araştırma Enstitüsü'nde başlayan Özener, 2005-2007'de enstitünün Jeodezi Anabilim Dalı Başkanlığını sürdürdü.Bir süre İTÜ Geomatik Mühendisliği Bölümü'nde görev alan Özener, 2009'da Boğaziçi Üniversitesi'nde profesör unvanı ile tekrar göreve başladı. Özener, 2010'dan bu yana Boğaziçi Üniversitesi Kandilli Rasathanesi ve Deprem Araştırma Enstitüsü Müdür Yardımcısı ve Jeodezi Anabilim Dalı Başkanı olarak görev yapmaktaydı.Yaklaşık 50 uluslararası ve ulusal araştırma projesinde, yürütücü, danışman ve araştırmacı olarak akademik çalışma yapan Prof. Dr. Haluk Özener'in, SCI ve SCI-Expanded gibi endekslerce taranan makale, bildiri, kitap ve rapor şeklinde 250'nin üzerinde bilimsel yayını bulunuyor.Özener ayrıca, 30'un üzerinde bilimsel toplantıda düzenleyici, oturum başkanı, bilimsel komite üyesi olarak görev yaptı.
