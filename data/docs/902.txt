Türksat'tan yeni hizmet
Türksat Genel Müdürü Gül, evlere kablo üzerinden televizyon ve internet hizmeti veren Türksat’ın, sabit telefon hizmeti de vermeye başlayacağını belirtti.
 Türksat Genel Müdürü Ensar Gül, evlere kablo üzerinden televizyon ve internet hizmeti veren Türksat’ın, sabit telefon hizmeti de vermeye başlayacağını belirtti.Gül, yaptığı açıklamada, Türksat’ın bir teknoloji şirketi olduğunu ifade ederek, "Bilişim projeleri de yapıyoruz. Bilişim projelerinde uluslararası alana çıkmak istiyoruz. Bu konudaki çalışmalar sürüyor" dedi.Yıl sonunda Türksat’ın halka arz edilmeye hazır hale geleceğini anlatan Gül, bu amaçla finans ve muhasebe sisteminin Uluslararası Finansal Raporlama Standartları’na (UFRS) uygun hale getirilmesi için çalışmaların sürdüğünü söyledi.TÜRKSAT'TAN EV VE CEP TELEFONU HİZMETİEvlere kablo üzerinden televizyon ve internet hizmeti verdiklerini anımsatan Gül, sabit telefon hizmeti de vermeye başlayacaklarını söyledi. Telefon hizmetinin verilmesiyle ilgili alt yapının hazır olduğunu belirten Gül, yakında bu konuda tanıtımın yapılacağını kaydetti. Kablo TV hizmeti alan abonelerin, sabit telefon hizmeti almak için alt yapının hazırlandığını ifade eden Gül, evde kullanılan modeme analog telefonların bağlanmasıyla sabit telefonla görüşmelerin yapılabileceğini bildirdi.Sanal operatör olarak cep telefonu hizmeti de vereceklerini anlatan Gül, "PTTCell, BİMCell gibi operatörümüz olacak. İsmi henüz netleşmedi. Biz, bir müşteriye gittiğimiz zaman haberleşmeyle ilgili tüm hizmetleri verebileceğiz. Yani televizyon kanalı, internet, sabit telefon, cep telefonu gibi hizmetlerin hepsini verebileceğiz" diye konuştu."2023'E KADAR TÜM İLLERE KABLO TV ALTYAPISI GÖTÜRÜLECEK"Kablo TV alt yapısını genişletme kararı aldıklarını anlatan Gül, “Bu yıl Karaman, Bolu ve Şanlıurfa’da Kablo TV alt yapısı tamamlanacak. 2023’e kadar tüm illere Kablo TV altyapısının götürülmesini hedefliyoruz. Kablo TV’de kampanyalar devam edecek. Sayısal ve internet abone sayısını artırmaya, analog müşteri sayısını da azaltmaya çalışıyoruz. İleride sayısal kanallar ve internet olacak, analogdan çıkmaya çalışıyoruz" dedi.ANADOLU'DAKİ TV KANALLARINA YÜZDE 10 UPLİNK İNDİRİMİ
Türksat üzerinden uplink hizmeti verilen televizyon kanallarına yaklaşık yüzde 10 indirim yapıldığını da anlatan Gül, "Bu, televizyon kanallarının maliyetlerini düşürdü. Anadolu’da yayın yapan, reklam gelirleri az olan ya da hiç olmayan televizyon kanallarını düşünerek bu indirimi yaptık" ifadesini kullandı.
