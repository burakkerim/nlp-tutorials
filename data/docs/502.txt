Jeep 2014'ü dünyada ve Türkiye'de rekorlarla kapattı
Jeep markası, 2014 yılında dünya genelinde toplam satışlarını ilk kez 1 milyonun üzerine çıkarırken, Türkiye'de de satışlarını da yüzde 100'ün üzerinde artırmayı başardı.
İlişkili Haberler
ntv.com.tr okurları için test ettik
Tofaş açıklamasına göre, otomotiv endüstrisinde SUV segmentiyle özdeşleşen Jeep markası, dünya genelinde 2014 yılını satış rekorlarıyla tamamladı.Jeep 2014 yılında dünya genelinde, marka tarihinde bir kilometre taşı kabul edilen 1 milyonluk satış eşiğini aşarak, toplam 1 milyon 17 bin 19 adet araç satışı gerçekleştirirken, satışlarını bir önceki yıla göre yüzde 39 artırdı. Şirket bu performansıyla hem dünyada hem de anavatanı ABD pazarında satışlarını üst üste 5'inci yıl artırma başarısını gösterdi.Jeep, 2014 yılında dünya çapında ciddi bir büyüme kaydederken, en önemli pazarlarından ABD'deki satışları bir önceki yıla göre yüzde 41, Çin'deki satışları ise yüzde 49 çoğaldı.Jeep satışları Avrupa'da yüzde 40 ve Asya-Pasifik Bölgesi'nde de yüzde 42 arttı. Jeep'in 2014 yılında en çok satan modeli 279 bin 567 adetle Grand Cherokee oldu.Jeep markası dünya çapında satış rekoru kırdığı 2014 yılında, Türkiye pazarında da başarılı bir performansa imza attı. Türkiye'de Tofaş çatısı altında temsil edilen Jeep, 2014 yılında pazara sunduğu Yeni Cherokee ve markanın küçük SUV segmentindeki ilk modeli Renegade'in sinerjisiyle, toplamda 1.960 adet satış gerçekleştirerek, performansını bir önceki yıla göre yüzde 101 artırdı.
