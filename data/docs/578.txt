Facebook'tan Nepal'e yardım
Facebook'un başlattığı yardım kampanyası kapsamında Nepal'e gönderilmek üzere 10 milyon dolar toplandı.
İlişkili Haberler
Yıkıntıyı Google Earth görüntüledi
Ölü sayısı 5 bine yaklaştı
Geçtiğimiz günlerde 7.8'lik bir depremle sallanan Nepal'e yardım etmek için kolları sıvayan Facebook, bir süredir platformun üst kısmına "donate now" (bağış yap) ikonu eklemişti.
1.4 milyar aktif kullanıcısı olan sosyal medya devinin başlattığı yardım kampanyası kısa sürede kullanıcılardan destek gördü.
Toplanan 10 milyon dolar (27 milyon TL) bölgedeki ihtiyaç sahiplerine iletilmek üzere 'International Medical Corps' isimli yardım kuruluşuna gönderilecek.
Kısa sürede on binlerce kullanıcının bağışta bulunmasının ardından Facebook'un kurucusu kişisel hesabında bir teşekkür mesajı yayınladı.
Nepal'de 25 Nisan'da meydana gelen depremin ardından ölü sayısı 6 bine yaklaşmış durumda. 
10 bine yakın yaralının olduğu ve 8 milyon kişiyi etkileyen depremin yaşandığı bölgede hayatın eski haline dönebilmesi için milyarlarca dolarlık kaynak gerekiyor.
