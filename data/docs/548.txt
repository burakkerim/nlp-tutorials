Papua Yeni Gine 7.5 ile sallandı
Papua Yeni Gine'de meydana gelen 7.5'lik depremin ardından küçük tsunamiler meydana geldi. Deprem sonucu büyük bir hasar meydana gelmediği belirtildi.
Papua Yeni Gine'nin doğu kesiminde 7.5 büyüklüğünde deprem meydana geldi. Deprem sonrası tsunami uyarısı yapıldı. Ancak küçük çapta tsunamiler kıyıya ulaştı.
Yetkililer depremde küçük çaplı hasarlar oluştuğu ve can kaybının yaşanmadığını açıkladı.  
Amerikan Jeolojik Araştırmalar Merkezi'nin verilerine göre, deprem başkent Port Moresby'nin 680 kilometre kuzeydoğusunda, yerin 6 kilometre derinliğinde gerçekleşti.
Pasifik Tsunami Uyarı Merkezi, merkez üssün 300 kilometre etrafında tsunami uyarısı yapmıştı. .
Bu depremden bir süre önce aynı bölgede 6.7 büyüklüğünde bir sarsıntı daha kaydedilmişti.
