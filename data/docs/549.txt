Germanwings uçağının kasıtlı düşürüldüğü doğrulandı
Fransa’nın güneyinde düşen Lufthansa'ya ait Germanwings uçağının ikinci karakutusunun incelenmesi sonucunda yardımcı pilotun uçağı kasıtlı şekilde düşürdüğünün doğrulandığı bildirildi.
İlişkili Haberler
Fransa'da yolcu uçağı düştü: 150 ölü 
Düşen uçak için 300 milyon dolar ayrıldı 
"Haberler savcıyı baskı altına bırakabilir"
Fransa’nın güneyinde düşen Alman havayolu şirketi Lufthansa'ya ait Germanwings uçağının ikinci karakutusunun incelenmesi sonucunda yardımcı pilotun uçağı kasıtlı şekilde düşürdüğü doğrulandı.
Fransa Sivil Havacılık Güvenlik İnceleme Bürosu'ndan (BEA) yapılan yazılı açıklamada, uçağın dün bulunan ikinci karakutusunda yapılan ilk incelemeye göre yardımcı pilot Andreas Lubitz'in uçağı kasıtlı olarak düşürdüğünün anlaşıldığı belirtildi.
Açıklamada, kokpitte bulunan yardımcı pilotun düşmekte olan uçağı otomatik pilotta kullandığı ve düşüşü hızlandırmak için otomatik pilotun ayarlarını değiştirdiğinin tespit edildiği kaydedildi.
İkinci karakutuda uçuşla ilgili teknik bilgiler yer alıyordu. Kazanın meydana geldiği gün bulunan ilk karakutudaki kokpit kayıtlarının incelenmesi sonucunda da, yardımcı pilotun uçağı kasıtlı olarak düşürdüğü tespit edilmişti.
Geçen hafta Barselona-Duesseldorf seferini yaparken düşen uçakta 144 yolcu ve 6 kişilik mürettebattan kurtulan olmamıştı.
