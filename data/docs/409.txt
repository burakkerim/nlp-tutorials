İsveç'te bir kişiye 5,2 milyon euro park cezası kesildi
İsveç'te bir kişiye 10 yılda 37 bin 390 kez park yasağını ihlal ettiği için 49 milyon kron (15 milyon lira) trafik cezası kesildiği, buna benzer çok sayıda kişi bulunduğu açıklandı.
İlişkili Haberler
Bunu yapmayana ehliyet yok
İsveç İcra Dairesi, ülkede hatalı park nedeniyle en çok ceza kesilen yerleri ve bu cezaları ödemeyen 20 kişiyi açıkladı.Kurumun internet sitesindeki bilgilere göre, Malmö şehri en çok park cezası kesilen kentlerin başında yer alırken, Södertälje ikinci, Göteborg üçüncü oldu.Cezayı ödemeyenlerin yer aldığı listede ise adı açıklanmayan bir kişi, 10 yıl içinde 37 bin 390 kez park yasağını ihlal eden ve toplam 49 milyon 759 kron (5,2 milyon euro) ceza kesilen 30 yaşındaki bir İsveçli oldu. Bu kişiyi 18 bin 395 kez ceza kesilen ve 24 milyon 763 bin kron (2,6 milyon euro) ödemek zorunda olan 25 yaşında sürücü takip etti. Üçüncü sırada yer alan 42 yaşındaki İsveçliye ise 16 bin 486 kez yanlış yere park ettiği için 22 milyon 169 bin kronluk (2,3 milyon euro) ceza kesildi.İsveç İcra Dairesi tarafından sadece yaşadıkları yerler ve yaşları açıklanan kişilerin, yığılan ve ödenmeyen trafik cezaları için ülkede "kara listeye" alındıkları, bu kişilerin hiçbir şey alıp satamadıkları belirtildi."SİSTEMİ SUİSTİMAL EDİYORLAR"Konu hakkında soruları yanıtlayan İsveç Trafik Dairesi Basın Sözcüsü Mikael Andersson, bir kişiye bu kadar ceza kesilmesinin nedenini açıklarken sistemdeki açığı ve bunun nasıl suistimal edildiğini anlattı.Kara listede bulunan bazı kişilerin üzerine kağıt üzerinde onlarca araba kiralandığını söyleyen Andersson, ''Uyanık sürücüler, kara listede olan ve devlet yardımıyla geçinen bir kişiyi buluyor, az bir para karşılığında arabalarını o kişiye kiralamış gibi gösterip istedikleri yere park ediyorlar. Park cezası da arabayı kiralayan kişiye kesiliyor. Bu şekilde park ücreti ödemekten kurtulmuş oluyorlar, yani sistemin açıklarından faydalanıyorlar'' dedi.Andersson, bu şekilde sistemi suistimal edenler nedeniyle kesilen park cezalarının toplamının 10 yılda 224 milyon kronu (24 milyon euro) bulduğunu söyledi. Andersson, bu yolsuzluğun önüne geçmek için arka arkaya beş ceza kesilen arabaya belediye tarafından el koyulması için yeni bir kanun çıkarıldığını ve bu şekilde suistimallerin önüne geçmeye çalışacaklarını bildirdi.
