Kanserde atom tedavisi yüz güldürüyor
Diyarbakır Gazi Yaşargil Eğitim va Araştırma Hastanesinde nöroendokrin tümörü ve ileri evre prostat kanseri olan hastalara atom tedavisi uygulanmaya başlandı.
Nöroendokrin tümörler ile ileri evre prostat kanseri hastalarına uygulanan atom tedavisiyle hastalar, kemoterapinin ağır etkilerine maruz kalmadan tedavi olabiliyor. Diyarbakır Gazi Yaşargil Eğitim ve Araştırma Hastanesi Nükleer Tıp Uzmanı Dr. Halil Kömek, nöroendokrin tümörlerinin troid, pankreas, ince bağırsak, akciğer ve midede görülebildiğini söyledi. Atom tedavisi yönteminin Kamu Hastaneleri Birliğine bağlı merkezler arasında sadece hastanelerinde uygulandığını vurgulayan Kömek, "Türkiye'de sadece birkaç merkezde uygulanan bir yöntemdir. Görüntüleme ajanı ile tümör hücresinin yüzeyinde bulunan yapıya bağlanarak hem görüntülenmesini hem de tedavisini yapabiliyoruz. Radyoaktif atom tedavisiyle her bir molekül hastanın vücudundaki tümörlü yüzeylere yapışarak o dokuda ve bölgede tahribata yol açarak tedavi etmektedir" dedi.
İleri evre prostat kanserinde de aynı yöntemi uygulayarak hastalığın teşhis ve tedavisinin yapıldığını belirten Kömek, "Atom tedavisiyle hastaların iyileşmesinde büyük oranda başarı sağlanıyor" diye konuştu.ATOM TEDAVİSİNDEN ÜCRET ALINMIYORBaşhekim Doç. Dr. Hikmet İyem ise tedavilerin SGK kapsamında olduğu için hastaların uygulamadan ücretsiz faydalandığını söyledi.
Geçen yıl kasım ayından itibaren uygulanan yöntem sayesinde hastaların tedavi için artık Ankara ve İstanbul'a gitmesine gerek kalmadığını vurgulayan İyem, "Tedaviden faydalanmak isteyen hastalar, hastanemizi arayarak randevu alabilir" dedi.Hasta yakını Abbas Çiçen ise uygulamadan memnun kaldığını belirterek, "Siirt'ten geldim. Tedavi için Ankara, İstanbul veya İzmir'e gitmeme gerek kalmadı. Özelikle dar gelirli vatandaşlar için çok faydalı oldu" ifadesini kullandı.
