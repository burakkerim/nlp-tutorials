Nisanda en çok külçe altın kazandırdı
Tüketici Fiyatları Endeksi (TÜFE) ve Yurt İçi Üretici Fiyat Endeksi (Yİ-ÜFE) ile indirgendiğinde geçen ay en fazla reel getiriyi külçe altın sağladı.
Türkiye İstatistik Kurumu (TÜİK), bu yılın nisan ayına ilişkin "Finansal Yatırım Araçlarının Reel Getiri Oranları"nı açıkladı.Buna göre, aylık bazda en yüksek reel getiriyi sağlayan yatırım aracı, Yİ-ÜFE ile indirgendiğinde yüzde 2,68, TÜFE ile indirgendiğinde de yüzde 2,48 ile külçe altın oldu.Yİ-ÜFE ile indirgendiğinde, yatırım araçlarından Borsa İstanbul (BIST) 100 Endeksi yüzde 1,38, Amerikan Doları yüzde 0,99, avro yüzde 0,64 reel getiri sağladı. Buna karşılık, mevduat faizi yüzde 1,02, Devlet İç Borçlanma Senetleri (DİBS) yüzde 0,95 yatırımcısına kaybettirdi. TÜFE ile indirgendiğinde de BIST 100 Endeksi yüzde 1,18, avro yüzde 0,44, Amerikan Doları yüzde 0,79 getiri sağlarken, mevduat faizi yüzde 1,21, DİBS yüzde 1,14 yatırımcısına kaybettirdi.Dolar, üç aylık değerlendirmede, Yİ-ÜFE ile indirgendiğinde yüzde 9,54, TÜFE ile indirgendiğinde ise yüzde 9,69 yatırımcısına en yüksek reel getiri sağlayan yatırım aracı oldu. Buna karşılık, BIST 100 Endeksi Yİ-ÜFE ile indirgendiğinde yüzde 9,37, TÜFE ile indirgendiğinde ise yüzde 9,24 yatırımcısına en çok kaybettiren yatırım aracı olarak gerçekleşti.Altı aylık değerlendirmeye göre, dolar Yİ-ÜFE ile indirgendiğinde yüzde 14,94, TÜFE ile indirgendiğinde ise yüzde 12,55 ile yatırımcısına en yüksek kazancı sağladı. Aynı dönemde avro, Yİ-ÜFE ile indirgendiğinde yüzde 2,16, TÜFE ile indirgendiğinde ise yüzde 4,19 yatırımcısına en çok kaybettiren yatırım aracı oldu.YILLIK EN YÜKSEK REEL GETİRİ DOLARDAFinansal yatırım araçları, yıllık olarak değerlendirildiğinde dolar Yİ-ÜFE ile indirgendiğinde yüzde 18,97, TÜFE ile indirgendiğinde ise yüzde 15,54 yatırımcısına en fazla reel getiriyi sağladı. Diğer taraftan, avro Yİ-ÜFE ile indirgendiğinde yüzde 7,01, TÜFE ile indirgendiğinde ise yüzde 9,69 yatırımcısına en çok kaybettiren yatırım aracı oldu.
