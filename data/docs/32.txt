"Pacquiao bir korkak"
ABD'li boksör Floyd Mayweather, "asrın müsabakası"nda mağlup ettiği Filipinli Manny Pacquiao ile yeniden karşılaşmak istemediğini söyledi.
İlişkili Haberler
Mayweather yenilmezliğini korudu
Pacquiao'dan Mayweather'a cevap
ABD basınına açıklamada bulunan Mayweather, Pacquiao ile sakatlığını atlattıktan sonra yeniden karşılaşabileceği yönündeki fikrini değiştirdiğini belirterek, "Kaybettiyseniz, kaybettiğinizi kabul etmek zorundasınızdır. Pacquiao bir korkak ve yenilgiyi hazmedemiyor, onunla yeniden karşılaşmak istemiyorum" ifadelerini kullandı.Pacquiao'nun yenilgiyi omzundaki sakatlığına bağlamasını kabul edemeyeceğini aktaran 38 yaşındaki Mayweather, "Maç boyunca hızlıydı, sol ve sağ elini hızlı kullandı. Tüm bu olanların ardından ona karşı saygımı kaybettim" değerlendirmesinde bulundu.MEN CEZASI ALABİLİRLas Vegas'ta 3 Mayıs'ta yapılan ve "asrın müsabakası" olarak nitelendirilen tarihin en yüksek ödüllü boks karşılaşmasında Mayweather, Pacquiao'yu 12 raunt sonunda puanla yenerek namağlup unvanını(48-0) sürdürmüştü.Para ödülü 300 milyon doları bulan mücadele öncesi sakatlığını gizlediği öne sürülen Pacquiao'nun para veya müsabakalardan men cezası alabileceği iddia edilmişti.
