"Facebook mesajlarınız izleniyor"
Bosnadev isimli kuruluşun iddiasına göre, CIA tarafından finanse edilen bir şirket, milyonlarca Facebook kullanıcısının özel mesajlaşmalarını yakından takip ediyor.
İlişkili Haberler
"Her kullanıcısına tazminat ödesin"
"Facebook her kullanıcıyı takip ediyor"
Google'a tarihi ceza kapıda
1.4 milyar aktif kullanıcısı bulunan sosyal medya devi Facebook'un adı yine ABD Merkezi İstihbarat Teşkilatı (CIA) ile anılıyor.
Facebook mesajlaşmalarını mercek altına alan Bosnadev isimli kuruluşa göre bu platform üzerinden mesajlaşan milyonlarca kullanıcıların özel hayatları hiç de gizli değil.
Bosnadev'in konuyla ilgili resmi internet sitesinde yayınlanan raporda İsveç ve ABD mekezli 'Recorded Future' isimli şirketin Facebook mesajlarını düzenli olarak taradığının altı çiziliyor.
Recorded Future'ın Google girişimleri ve CIA tarafından finanse edildiğini iddia eden kurum, Facebook'un bu durumun farkında olduğunu ve sessiz kaldığını öne sürüyor.
Facebook'un olası bir suçu önlemek için kimi zaman benzer taramalar yaptığının altını çizen Bosnadev, CIA'in siber korsanlar ve IŞİD gibi örgütlere karşı bilgi toplamak için bu yönteme başvurduğunu belirtiyor. 
