47 bin yeni öğretmen kadrosu komisyondan geçti
Milli Eğitim Bakanlığı'na 47 bin öğretmen kadrosu veren düzenleme, Meclis komisyonundan geçti.
TBMM - TBMM Plan ve Bütçe Komisyonu'nda görüşülen 'torba teklif'in, 3 maddesi kabul edil.Maddeler arasında Milli Eğitim Bakanlığı'na 47 bin öğretmen kadrosu ihdas edilmesine ilişkin düzenleme de bulunuyor.Buna göre, öğretmen unvanlı kadrolardan 35 bini ile bakanlığa ait diğer hizmet sınıfları kadrolarından 2 bin 320'sine, Genel Kadro ve Usulü Hakkında Kanun Hükmünde Kararname ve 2015 yılı Merkezi Yönetim Bütçe Kanunu kapsamında yapılan atamaların dışında 31 Aralık 2015 tarihine kadar atama yapılacak.Komisyonun toplantısında ayrıca, teklife madde ihdası yapıldı. 2015 Yılı Merkezi Yönetim Bütçe Kanunu'na bağlı kamu görevlilerine ilişkin toplam atama sayısı sınırı 40 binden, 77 bine yükseldi.ÇEYİZ YARDIMIÖte yandan teklifin tümü üzerindeki görüşmelerde milletvekillerinin sorularını yanıtlayan Milli Savunma Bakanı İsmet Yılmaz, teklifin çeyiz hesaplarına devlet katkısı ödenmesine ilişkin düzenlemedeki 27 yaş sınırının, istatistiklere göre, Türkiye'deki ortalama evlenme yaşı hesaba katılarak belirlendiğini ifade etti.Söz konusu düzenlemeye göre, 27 yaşını doldurmamış olan Türkiye Cumhuriyeti vatandaşları ve Mavi Kart sahiplerinin bankalarda gönüllü katılıma dayalı Türk Lirası cinsinden açılacak çeyiz hesaplarına devlet katkısı ödenecek.
