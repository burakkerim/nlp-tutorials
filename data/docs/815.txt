Facebook mobil ödeme servisini kullanıma sundu
Bir süredir platform üzerinden para aktarımına izin veren bir proje üzerinde çalıştığı iddia edilen Facebook, söz konusu uygulamayı duyurdu.
İlişkili Haberler
Atatürk'ü örnek gösterdi
Yaklaşık 1,5 milyar aktif kullanıcısı olan sosyal medya devi Facebook, mobil kullanıcıların platform üzerinden para göndermelerine izin veren mobil ödeme sisteminin kullanıma girdiğini duyurdu.
İlk etapta ABD'de kullanılabilen sistem kullanıcının Visa veya MasterCard kredi kartlarını sisteme tanıtmalarını talep ediyor. 
SİSTEM NASIL ÇALIŞIYOR?
Facebook Messenger kullanıcılarının hizmetine sunulan sistemin kullanımı ise oldukça basit. Kredi kartını sisteme tanıtan kullanıcılar '$'  ikonuna basarak göndermek istedikleri meblağı tuşluyor ve parayı istediği kişiye gönderebiliyor. Karşı taraf ise paranın hangi hesabına yatırılmasını istiyorsa sohbet esnasında o kartı seçerek parayı teslim alıyor.
Yeni sistem sayesinde kullanıcılar sohbet esnasında para transferi yapabiliyor.
2011'de kullanıma giren Facebook Messenger, 500 milyondan fazla kişiye hizmet veriyor.
Bu sistemin sağlıklı bir şekilde çalışması için bir dizi güvenlik önlemi alan ABD merkezli site, mobil ödeme işleminin gerçekleşmesi için kişilerden PIN veya Touch ID girişi talep ediyor. 
ABD'de kullanıma giren uygulamanın yakın zamanda başta Avrupa olmak üzere dünyanın çeşitli bölgelerinde de hizmete girmesi bekleniyor. Facebook'un mobil ödeme sisteminin Türkiye'de kullanıma gireceği tarih ise şu an için bilinmiyor.
