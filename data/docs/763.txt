Esad: ABD ile diyaloga açığız
Suriye Devlet Başkanı Beşşar Esad ABD ile diyaloga açık olduğunu söyledi. Esad diyalogun karşılıklı saygı temelinde kurulması gerektiğini belirtti.
İlişkili Haberler
Esad’dan ABD’ye yanıt
ABD'den Esad'la müzakere açıklaması 
Amerikan CBS Televizyonu'nun "60 Minutes" adlı programda Charlie Rose'un sorularını yanıtlayan Suriye Devlet Başkanı Esad, ABD Dışişleri Bakanı John Kerry'nin 15 Mart'ta yaptığı açıklamasına değindi. Esad, "ABD'nin Suriye'deki çatışmayla ilgili siyasi yaklaşımı konusunda somut bir şey, yeni bir gerçeklik yok. Şimdiye kadar elimizdeki tek şey bir açıklama" dedi. Esad sözlerini şöyle sürdürdü: "Ancak ilke olarak Suriye'de her diyaloğun olumlu bir şey olduğunu söyleyebiliriz ve karşılıklı saygı temelinde ABD dahil herkesle, her konuda diyaloğa açık olacağız."  ABD Dışişleri Bakanı John Kerry, 15 Mart'ta ABD olarak Suriye'de siyasi değişim için bu ülkenin Devlet Başkanı Beşşar Esad ile müzakere etmek zorunda olacaklarını ve Esad'e müzakereleri kabul etmesi için baskı yapmanın yollarını araştırdıklarını söylemişti. Kerry, Suriye'deki iç savaşın dördüncü yılında CBS'ye verdiği mülakatta, "Neticede müzakere etmek zorundayız. Cenevre 1 süreci bağlamında her zaman müzakere etme niyetinde olduk. Esad'ın da gelip bunu yapması (müzakerelere girmesi) için uğraşıyoruz ve bunun için onun üzerinde çeşitli türlerden artan baskı oluşturmak gerekebilir" ifadelerini kullanmıştı. Rose'un Esad ile yaptığı röportajın tamamı Amerikan televizyonu CBS'te bugün yayınlanacak.
