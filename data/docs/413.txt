Aslan gibi aşk
Sarı-kırmızılıların altyapısından çıkan iki genç sporcu ortak sevdaları olan G.Saray maçında ilk kez görüntülendi
Milli futbolcu Semih Kaya ile Cimbom’un eski oyuncusu Yasemen Saylar, AGÜ ile oynanan final maçını birlikte izledi, sarı-kırmızı aşk belgelendi
Vatan'dan Murat Yücekök'ün haberine göre, G.SARAY futbol takımının bayrak oyuncusu olma yolunda emin adımlarla ilerleyen ismi Semih Kaya mücadeleyi takip ederken yanında ise sarı-kırmızılı takımın eski oyuncularından olan ve şu anda Hatay Büyükşehir Belediye formasını giyen basketbolcu Yasemen Saylar vardı.
G.SARAY ile Abdullah Gül Üniversitesi (AGÜ) arasında oynanan Türkiye Kadınlar Basketbol Ligi final serisinin ilk maçını sarı-kırmızılılar 70-48 kazanırken tribünlerde ise ilginç bir ayrıntı gözden kaçmadı... G.Saray altyapısında yetişen, A takıma kadar yükselen ve hatta milli formayı da sırtlarına geçiren iki sporcuyu birlikte görenler şaşkınlık yaşadı. İlk kez birlikte görüntülenen çiftin bir süredir birlikte olduğu öğrenilirken ortak aşkları olan G.Saray’ın maçına gelmeleri de sosyal medyada da taraftarın en önemli konusu oldu.
