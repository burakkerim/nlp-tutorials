Hewlett-Packard'ın eski Başkanı Carly Fiorina başkanlık için aday adayı oldu
Teknoloji devi Hewlett-Packard'ın eski Başkanı Carly Fiorina 2016 ABD Başkanlık seçimlerinde aday adayı olacağını açıkladı. Carly Fiorina, 2016 başkanlık seçimleri için Cumhuriyetçi Parti'nin ilk kadın adayı oldu.
İlişkili Haberler
Clinton 2016 için adaylığını açıkladı
Aday adaylığını resmen açıkladı
Amerikan ABC televizyonuna açıklamada bulunan 60 yaşındaki Carly Fiorina, 2016 ABD Başkanlık seçimlerinde Cumhuriyetçi Parti'den aday adayı olduğunu söyledi. 2006 yılına kadar teknoloji devi Hewlett-Packard'ın (HP) başkanlığını yapan Fiorina niçin başkan olmak istediğini ise şu sözlerle açıkladı: "Başkanlık için en doğru aday olduğumu düşünüyorum çünkü ekonominin nasıl işlediğini en iyi bilen insanlardan biriyim."Carly Fiorina'nın siyasette ise hiç bir tecrübesi bulunmuyor. Fiorina 2010 yılında Kaliforniya eyaletinde senatör adayı oldu ancak seçimi Demokrat Parti senatörü Barbara Boxer kazandı. Fiorina'dan önce Cumhuriyet Parti saflarında aday adaylığını açıklayan isim Ben Carson olmuştu. Ben Carson, Çay Partisi'nin gözde siyasetçilerinden biri olarak biliniyor.
