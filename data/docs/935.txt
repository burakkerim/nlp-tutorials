10 bin takipçisi olmayana iş yok
Gelişen teknoloji manken olmak için aranan özelliklere de etki ediyor. Şirketler sosyal medyada etkin olmayan mankenlere iş vermekten kaçınıyor.
İlişkili Haberler
En çok takip edilen 100 hesap
Güzel ve fit bir görünüme sahip olmak artık mankenlik yapmak için yeterli olmayabilir. Avustralya'nın önde gelen mankenlik ajanslarından Vivien's'in yöneticisi Catherine McGill, bu meslek için aranan yeni kriterlere açıklık getirdi.
İngiliz Daily Mail gazetesine konuşan Catherine McGill, son dönemde müşterilerinin Twitter ve Instagram gibi sosyal medya platformlarında etkin olan kişiler ile çalışmak istediğini belirtiyor.
Firmaların 10 binden az takipçisi olan mankenlerle çalışmaya yanaşmadığının altını çizen McGill, artık mankenlerin sosyal medyadaki etkilerine göre de kategorize edildiklerini söylüyor. 
Bir markanın adını duyurmasından sosyal medyanın önemli bir rolü olduğunu belirten McGill, firmaların da bu gerçeği fark ettiğini, önümüzdeki günlerde blog yazabilen ve sosyal medyanın farklı alanlarında kampanyaya destek olabilen mankenlerin revaçta olacağının altını çiziyor. 
