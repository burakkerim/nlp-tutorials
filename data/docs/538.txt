Siirt'teki muhtar cinayetinde bir kişi tutuklandı
Siirt'te Bağgöze muhtarının öldürülmesine ilişkin başlatılan soruşturmada 1 kişi tutuklandı. Bir kişi hakkında ise yakalama kararı var.
Siirt'te köy muhtarı Mustafa Turhan'ın öldürülmesine ilişkin soruşturma kapsamında 1 kişinin tutuklandığını, 1 kişi hakkında da yakalama kararı çıkarıldığını bildirdi.  Eruh'un Bağgöze köyü muhtarı Turhan'ın 29 Nisan'da, Yokuşbağlar köyü Yığınlı mezrasında, yol kenarında park halindeki aracının yanında silahla vurulmuş şekilde ölü bulunmasına ilişkin Siirt Cumhuriyet Başsavcılığınca başlatılan soruşturma sürüyor.  Valilikten yapılan açıklamada, olayla ilgili yardım ve yataklık yaptığı değerlendirilen 2 şüpheli hakkında yakalama emri çıkarıldığı belirtildi.  Şüphelilerden birinin ifade işlemlerinin ardından sevk edildiği adli makamlarca tutuklanarak Siirt E Tipi Kapalı Cezaevi'ne konulduğu belirtilen açıklamada, şunlar kaydedildi:  "Bağgöze köyü muhtarı Mustafa Turhan'ın öldürülmesi olayının bölücü terör örgütü tarafından yapıldığı konusunda kuvvetli deliller tespit edilmiş olup, soruşturmaya genişletilerek devam edilmektedir."
