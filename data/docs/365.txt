Hayat kurtarmak isteyenler 'Kanbul'da buluşuyor
Girişimci Taylan Bolat tarafından oluşturulan "Kanbul" projesi, acil kan ihtiyacı olanları kan vermek isteyenlerle buluşturuyor.
Genç girişimci Taylan Bolat tarafından sadece mobil uygulama ile başlatılan Kanbul projesi ile hiçbir ticari çıkar gözetilmiyor. Amaç; acil kan ihtiyacı olan kişileri, kan vermek isteyenlerle buluşturarak hayati bir meseleye toplumsal çözüm sunmak, insanları kan bağışına teşvik etmek, toplumun bu konuda bilinçlenmesini sağlamak. Acil kana ihtiyacı olan kişiler Kanbul projesinde sisteme kan grubunu, adını, soyadını, bulunduğu şehir ve telefon numarası gibi iletişim bilgilerini yazarak üye kaydını yaparken, kan vermek isteyen duyarlı vatandaşlar da ihtiyaç sahiplerine irtibat için bırakılan telefon numarası ile ulaşabiliyor.
TEK YAPMANIZ GEREKEN ÜYE OLMAKKanbul, kan bağışında bulunmak isteyenlerin sanal ortamda bağış yapmalarına olanak sağlıyor. Kanbul Mobil Uygulamasının Apple Store ve Google Play'den indirilmesiyle sistem mobil cihaza yüklenerek kullanıma hazır hale geliyor. Türkiye'de kullanılan mobil cihaz istatistikleri de şöyle:Türkiye'de mobil internet kullanıcı sayısı: 23.7 milyon. (Kaynak: BTK)Mobil internet kullanıcılarının %45'i İOS, %31 android işletim sistemli cihaz kullanmakta.Yüklenen mobil uygulamalar; oyun % 53, müzik % 39, sosyal ağlar % 33, sağlık % 9.
