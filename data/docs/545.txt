BM'den Kıbrıslı liderlere "müzakere" övgüsü
BM Genel Sekreteri Ban Ki-mun'un Kıbrıs Özel Danışmanı Espen Barth Eide iki toplum liderinin çözüm konusunda sergilediği olumlu yaklaşımdan cesaret aldığını söyledi.
İlişkili Haberler
Türkiye'den sonra Rum Kesimi
KKTC Cumhurbaşkanı Akıncı Türkiye'ye geliyor
Erdoğan ile ne konuştuğunu anlattı
KKTC Cumhurbaşkanı Mustafa Akıncı ile dün görüşen BM Genel Sekreteri’nin Kıbrıs Özel Danışmanı Espen Barth Eide, bugün de Rum Yönetimi lideri Nikos Anastasiadis’le bir araya geldi.İki liderin Kıbrıs sorununa çözüm bulunması konusundaki kararlılığından övgüyle söz eden Eide, Kıbrıs sorununun çözümü için önemli bir fırsat yakalandığını ve kaybedilmemesi gerektiğini söyledi.İki liderin bir araya geleceği 11 Mayıs’taki akşam yemeğinde, müzakerelerin başlama tarihinin de açıklanacağını kaydeden Eide, müzakere sürecinde bağlayıcı takvim bulunmadığını söyledi.“Yalnız Kıbrıslı liderler tarafından bulunacak bir anlaşmanın yaşama şansı var” diye konuşan Norveçli arabulucu, BM Genel Sekreteri'nin gelişmeleri yakından takip ettiğini ve uygun zaman gelince kendi rolünü oynamaya hazır olduğunu ifade etti. Eide, Rum lider Anastasiadis’in Moskova’da BM Genel Sekreteri ile görüşme fırsatına sahip olacağını da sözlerine ekledi.Rum Hükümet Sözcüsü Nikos Hristodulidis ise görüşme sonrasında yaptığı açıklamada, ileriki adımlara ilişkin görüş alış verişinde bulundukları yapıcı bir görüşme gerçekleştirdiklerini söyledi.Rum lider Nikos Anastasiadis’in ülkenin yeniden birleştirilmesine yönelik özlü ve samimi bir diyaloğa ilişkin taahhüdünü yinelediğini belirten Hristodulidis, Anastasiadis’in ABD Başkan Yardımcısı Joe Biden ile telefonda görüşeceğini; 9 Mayıs Cumartesi günü ise Moskova’da BM Genel Sekreteri ile bir araya geleceğini açıkladı.
