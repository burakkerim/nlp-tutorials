Milli Eğitim Bakanlığı, TEOG sonuçlarını açıkladı
Milli Eğitim Bakanlığı (MEB), 8. sınıflar için düzenlenen merkezi ortak sınav sonuçlarının açıklandığını bildirdi.
ANKARA - Milli Eğitim Bakanlığı (MEB) merkezi ortak sınav sonuçlarının açıklandığını bildirdi. Sonuçlara, "meb.gov.tr" adresinden ulaşılabilinir.MEB Basın Müşaviri Abdülkadir Özkan, Temel Eğitimden Orta Öğretime Geçiş (TEOG) sistemi kapsamında 26-27 Kasım ve 13-14 Aralık'ta yapılan ve 8. sınıflar I. dönem ortak sınavların değerlendirme işlemlerinin 29 Aralık'ta tamamlandığını söyledi.Ortak sınavlar e-Kılavuzunda, sonuçların Ocak ayı içerisinde açıklanacağının belirtildiğini hatırlatan Özkan, "Sınav sonuçlarını daha erken açıklayacak duruma gelmiş olmamıza rağmen, Türkçe ve Matematik derslerinden birer soruya açılan davalar nedeniyle çocuklarımızın mağduriyet yaşamaması için mahkeme süreci beklenmekteydi. Gelinen aşamada 2577 sayılı yasanın 20/B maddesi gereğince ivedi yargılama usulünce öngörülen makul sürede mahkemeden herhangi bir iptal kararı gelmediğinden, sınav sonuçlarının bu akşam saat 21.00’de açıklanmasına karar verildi" dedi.
