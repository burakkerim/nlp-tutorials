Dünyanın en mutlu anneleri Norveç’te
’Save the Children’ (Çocukları Kurtarın) kuruluşu tarafından yapılan araştırmanın sonuçları, dünyanın en mutlu annelerinin Norveçli, en mutsuz annelerinin ise Somalili olduklarını ortaya koydu.
Dünyanın en büyük bağımsız çocuk hakları örgütü Save the Children (Çocukları kurtarın) araştırma kuruluşu tarafından dünyanın 179 ülkesinde yapılan “Dünya Annelerinin Durumu” konulu araştırmanın sonuçlarını yayınladı. Araştırma sonuçlarına göre, dünyanın en mutlu annelerinin Norveç’te, dünyanın en mutsuz annelerinin ise Somali’de olduğunu ortaya koydu. Annelerin hayat şartları, gelirleri, eğitimleri, politikaya etkileri, annelerin ölüm ve doğrum oranları gibi kategorilerde yapılan araştırmalar sonucunda geçen yıl ilk sırada bulunan Finlandiya bu yıl yerini Norveç’e kaptırdı.
KUZEY AVRUPA ÜLKELERİ ZİRVEDE
Anne sağlığı, çocuk sağlığı, ekonomik durumu, eğitim seviyesi, siyasetteki etkinliği ana konularında Norveç ilk sırada, Finlandiya ikinci sırada, İzlanda üçüncü, Danimarka dördüncü, İsveç beşinci, Hollanda altıncı, İspanya yedinci, Almanya sekizinci, Avustralya dokuzuncu ve Belçika onuncu sırada yer aldı. 179 ülkede gerçekleştirilen araştırmanın son sıralarında ise 170. Haiti, 171. Gine, 172. Çat, 173.Fildişi Sahilleri, 174. Gambia, 175. Nijer, 176. Mali, 177. Merkez Afrika Cumhuriyeti, 178. Kongo Cumhuriyeti ve sonuncu ise Somali oldu.
ANNE VE ÇOCUK ÖLÜMLERİ
Öte yandan listenin ilk on sırasında yer alan ülkelerde 12 bin 166 kadından birisi doğum sırasında hayatını kaybederken, listenin son on sırasında yer alan ülkelerde ise doğum esnasında 30 kadından birinin hayatını kaybediyor. Gelişmiş ülkelerde 290 çocuktan birisi, gelişmemiş ülkelerde doğan her 8 çocuktan birisi hayatını kaybediyor.
Gelişmiş 10 ülkedeki kadınların yıllık gelirleri 50 bin 880 Euro, geri kalmış ülkelerdeki kadınların yıllık geliri ise 575 Euro oldu. Gelişmiş ülkelerde kadınların ortalama eğitim yılı 18 yıl olarak kaydedildi. Gelişmiş ülkelerde kadınların siyasetteki etkisi yüzde 39 olarak açıklanırken, gelişmemiş ülkelerde ise yüzde 11 olarak belirlendi.
