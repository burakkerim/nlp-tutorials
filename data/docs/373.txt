Balıkesir'de kuş gribi karantinası
Balıkesir'in Bandırma ilçesine bağlı Edincik Mahallesi'nde, kuş gribi virüsü tespit edilmesinin ardından resmi araçlar dışında bölgeye giriş ve çıkış yasaklandı.
Bandırma Kaymakamı Ali Mantı, Eti Maden İşletme Müdürlüğüne ait sosyal tesislerde düzenlediği basın toplantısında, ilçeye bağlı Edincik Mahallesi'nde kuş gribi vakasına rastlanıldığını açıkladı. Mantı, kuş gribi vakasının tespit edilmesinin ardından bölgenin karantina altına alındığını söyledi.Şüpheli hayvanların gözetim altında itlaf edildiğini ifade eden Mantı, şöyle devam etti:"Kuş gribi vakasının mahallede bulunan bir işletmede meydana gelen tavuk ölümleri sonrasında alınan numunelerin incelenmek üzere Gıda Tarım ve Hayvancılık Bakanlığının Pendik'te bulunan Veteriner Kontrol Enstitüsü laboratuvarına gönderildi. Yapılan incelemeler sonrasında kuş gribi vakasına rastlanıldı. Hastalığın görüldüğü işletmede her türlü kordon koruma tedbirleri alınmıştır. İtlaf ve imha işletmelerinden sonra temizlik işlemleri yapılmıştır. Ayrıca hastalık tespit edilen işletmenin yanında bulunan ve bulaşma riski bulunan başka işletmelerde bulunan kanatlı hayvanlarda itlaf edilmiştir.''
GİRİŞ-ÇIKIŞ YASAKLANDIKaymakam Ali Mantı, hastalığın görüldüğü bölgede hijyen ve dezenfeksiyon çalışmalarının iki katına çıkartıldığını söyledi.Bölgeye giriş ve çıkışın İl Gıda, Tarım ve Hayvancılık Müdürlüğü ile Büyükşehir Belediyesi ekiplerinin kontrolünde gerçekleştirildiğine dikkati çeken Mantı, "Resmi araçlar dışında bölgeye giriş ve çıkışlar yasaklandı. Şüpheli hayvanlar gözetim eşliğinde itlaf edildi" diye konuştu.
