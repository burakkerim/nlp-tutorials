İbrahim Tatlıses annesini aradı: Aney ben iyiyim
9 Mart'ta ABD'de beyin ameliyatı olan İbrahim Tatlıses'in, dün akşam annesi ile bir telefon görüşmesi yaptığı öğrenildi. Bu arada "Türkiye İmparator Grubu" Tatlıses için İstiklal Caddesi'nde Kur'an-ı Kerim dağıttı.
İlişkili Haberler
İbrahim Tatlıses ameliyat oldu
Milletvekili aday adayı oldu
Tatlıses'e 110 bin dolarlık zırh
Tatlıses ilk kez görüntülendi
Kendilerini "Türkiye İmparator Grubu" olarak tanıtan yaklaşık 10 kişilik grup İstanbul'da Taksim Meydanı'nda biraraya gelerek Kur'an-ı Kerim dağıtmak istedi. Ancak polis ekiplerinin engeline takılan grup İstiklal Caddesi'nde Kur'an-ı Kerim'leri dağıttı.''TATLISES DÜN AKŞAM ANNESİNİ ARADI''Türkiye İmparator Grubu Başkanı Murat Uygur, dün akşam saatlerinde İbrahim Tatlıses'in annesini aradığını söyledi.Murat Uygur, "Annesine 'ben iyiyim, beni merak etme' dedi. Bu da güzel bir gelişme bizim için. İbrahim Tatlıses bizi şarkılarıyla yalnız bırakmadı biz de onu yalnız bırakmıyoruz. İnsanlara Kur'an-ı Kerim dağıtalım dedik. İnsanların duasına ihtiyacı var" diye konuştu.Basın açıklamasının ardından grup, İstiklal Caddesi'nde Kur'an-ı Kerim dağıttı. Grup, İstanbul'un çeşitli noktalarında toplam 2 bin 500 adet Kur'an-ı Kerim dağıtacaklarını ifade etti.
''ANEY BEN İYİYİM''
İbrahim Tatlıses'in en küçük kardeşi Hüseyin Tatlı, ağabeyinden gelen müjdeli haberi şöyle duyurdu:"Annem biraz önce ağabeyimle kısa bir telefon görüşmesi yaptı 'Aney ben iyiyim' dedi. Annem çok mutlu, bizler çok mutlu... Sevenlerine de haber vermek istedim. Dualarını esirgemeyen tüm sevenlerinden Allah razı olsun.''
