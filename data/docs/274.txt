Samsonite akıllı bavul üretecek
Teknoloji alanında Samsung'un desteğini alan Samsonite ilk akıllı bavulunu üretecek.
Bavul üreticisi Samsonite ve Güney Kore merkezli teknoloji devi Samsung akıllı bavul üretmek için düğmeye bastı.
İki şirketin birlikte çalışacağı model sahip olduğu GPS sayesinde kullanıcı tarafından devamlı izlenebilecek. 
Sahip olduğu bir alarm sayesinde kullanıcıdan uzaklaşması durumunda güvenlik önlemlerini otomatik olarak devreye sokacak olan ürün, mobil uygulaması sayesinde akıllı cihazlar üzerinden kontrol edilebilecek.
Ürünün en dikkat çeken özelliği ise kullanıcıdan bağımsız olarak kendi kendine ilerleyebilmesi. Bataryanın beslediği ufak motoru sayesinde hareket edebilen aracın hızını ise kumanda vasıtasıyla kullanıcı belirliyor.
Ürünün piyasaya sürüleceği tarih ve fiyatı ise şu an için bilinmiyor.
