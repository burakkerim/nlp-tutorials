Maliye Bakanı Mehmet Şimşek'ten çiftçilere müjde
Maliye Bakanı Mehmet Şimşek, tarımsal destekleme ödemeleri kapsamında çiftçi ve üreticilere ödenmek üzere 1 milyar 325 milyon lira ödeneğin serbest bırakılmasını onayladı.
Maliye Bakanlığından yapılan açıklamaya göre Maliye Bakanı Mehmet Şimşek, mayıs ayı nakit programı çerçevesinde Gıda, Tarım ve Hayvancılık Bakanlığı tarımsal destekleme bütçesinde yer alan toplam 1 milyar 325 milyon liralık ödeneğin serbest bırakılmasına onay verdi.Söz konusu ödenekle, kütlü pamuk desteği için 800 milyon lira, yağlık ayçiçeği desteği için 200 milyon lira, soya fasulyesi desteği için 31 milyon lira, kanola desteği için 23 milyon lira, dane mısır desteği için 100 milyon lira, aspir desteği için 9 milyon lira, buzağı desteği için 90 milyon lira, süt regülasyonu desteği için 10 milyon lira, sürü yöneticisi desteği için 5 milyon lira ve kırsal kalkınma destekleri için 16 milyon lira ödeme yapılacak.Diğer tarımsal amaçlı destekler için kullanılmak üzere serbest bırakılan ödenek miktarı da 41 milyon lira olacak. Böylece toplamda 1 milyar 325 milyon liralık tarımsal destek ödemesi yapılmış olacak.
