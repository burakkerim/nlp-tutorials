iPhone kullanıcılarına kötü haber
iPhone'un işetim sistemi iOS'taki bir açığın akıllı cihazların kullanılamaz hale gelmesine yol açabildiği iddia ediliyor.iPhone 4 ve üzeri modelleri etkileyen açığın milyonlarca kullanıcıyı zor durumda bırakabileceği belirtiliyor.
İlişkili Haberler
Yeni iPhone'un çıkış tarihi belli oldu!
iPhone kullanıcılarına iyi haber
iPhone'da şifresiz yükleme dönemi
Siber güvenlik uzmanları 700 milyon iPhone kullanıcısını iOS 8'de tespit edilen bir açığa karşı uyarıyor. Skycure Security isimli firmanın yayınladığı rapora göre, Apple'ın iOS 8 işletim sistemi ile çalışan iPhone'lar sistemdeki bir açık yüzünden kullanılmaz hale gelebiliyor.
Söz konusu raporda sistemdeki açığın kötü amaçlı bir wi-fi noktasının yardımıyla iPhone'ların kilitlenmesine ve uzun vadede sistemi çökerttiği bilgisine yer verildi.
ABD'nin San Francisco kentinde düzenlenen güvenlik konferansında konu hakkında açıklamalarda bulunan siber güvenlik uzmanları, hacker'ların bu açığı kullanarak iPhone'ları  kendi wi-fi ağlarına bağlanmaya zorlayabileceğini iddia ediyor. Bu saldırıdan kurtulmanın tek yolu ise wi-fi'ın etki alanından çıkmak. 
"KASIM AYINDAN BERİ MEVCUT"Sistemdeki açığı fark ettikrten sonra Apple ile bağlantı kurduklarını bildiren uzmanlar, iOS 8'deki açığın kasım ayından beri mevcut olduğunu iddia ediyor.
Geçen sene iOS'ta 120  sistem açığının bulunduğunu, bu yılki sayının 170'e kadar çıkabileceğini açıklayan Apple, söz konusu sorunun ortadan kaldırılıp kaldırılmadığı hakkında henüz resmi bir duyuru yapmadı.
