YGS’ye gireceklere 30 saniye kuralı
15 Mart Pazar günü yapılacak YGS için geri sayım başladı. Başarıyı ekileyen faktörlerden biri de sınav kaygısını kontrol altına almak. Bunun en basit yöntemi ise 30 saniye kuralı.
İlişkili Haberler
YGS öncesinde adaylara öneriler
2 milyon adaya uyarı
Üniversiteye girişte önemli bir adım olan YGS için öğrenciler gün sayıyor. Öğrencilerin sınav başarısını artırmada dikkat etmeleri gerekenlere değinen Psikiyatrist Dr. Sabri Yurdakul, sınav kaygısının ve dikkatsizliğin en önemli başarısızlık etkenleri arasında olduğunu söyledi. 30 saniye kuralına vurgu yapan Yurdakul, “Biliyordum ama yapamadım dememek için” öğrencilerin uygulayacağı metotlar hakkında şunları söyledi: “Beyin faaliyetlerinin tümünün bir sonucu olan dikkatin sınav boyunca sürdürülebilmesi için yarım saatte bir 30 saniye gözlerimizi kapayıp, arkamıza yaslayarak derin bir nefes çekmeli ve kendimizi sınav ortamından uzaklaştırmalıyız. Gözlerimizi kapadığımızda gözümüzün önüne beyaz bir sinema perdesi getirmek, tüm dikkatimizi oraya yönlendirmek ve nefes egzersizi yapmak beynimizi ve dikkatimizi toplayıp tekrar sınava yönelmemize faydalı olacaktır.”
Yurdakul, nefes egzersizinin nasıl yapılacağını, “Bunun için önce 8’e kadar sayıp derin nefes almak, ardından 8’e kadar sayıp, bu süre boyunca aldığımız nefesi tutmak ve son alarak da 8’e kadar sayarken yavaşça nefes vermek nefesimize konsantre olmayı ve sınav gerginliğinden 30 saniye bile olsa uzaklaşmamızı sağlayacaktır. Eğer öğrencide dikkat sorunu yoksa bu işe yarayacaktır” şeklinde açıkladı.DOĞRU NEFES KAYGIYI AZALTIRÖğrencide dikkat eksikliği varsa sınavdan önce mutlaka çözülmesi gerektiğini belirten Yurdakul, “Gerek sadece sınavda dikkat eksikliğini giderecek bir ilaç almak, gerekse dikkati bozacak durumlara kendimizi hazırlamak, örneğin deneme sınavlarını gürültülü ortamlarda yapmak işe yarayacaktır” dedi.
Deneme sınavlarında beyninizin boşaldığını hissediyorsanız, eliniz ayağınız buz kesiyor, kalbiniz çarpıyor, nefesiniz hızlanıyorsa bunlar kaygının belirtileridir.
Kaygının da sınav başarısını düşüren etkenlerden biri olduğunu vurgulayan Yurdakul, “Kaygı kendiliğinden gitmez, kaygıyı atmak için nefesi düzeltmek gerekir. Yukarıda bahsedilen nefes egzersizini yapmak, sınavın zekâyı değil bilgiyi ölçtüğünü unutmamak, istediğimiz gibi geçmezse tekrar deneme şansımızın olacağını düşünmek kaygımızı azaltacaktır. Hafif kaygının bizi motive edeceğini ama yükseldiği oranda başarımızı düşüreceğini bilmeliyiz. kaygımız yüksekse sınavdan önce psikolog ya da psikiyatrist ile kaygının üzerine gitmeli, “Sınavda bir şey olmaz” dememeliyiz. Sınavdan önce kaygı varsa bunun sınav sırasında artacağını, yoksa da başlayabileceğini unutmamalıyız” şeklinde konuştu.SINAVDA YAPILMASI GEREKEN 10 ŞEY1- Aileniz çok stresliyse ve bu stresi size bulaştırma olasılığı varsa, bir başka aile büyüğünden sizi sınava götürmesini isteyin.2- Sınav yerinde kimseyle soru tartışmayın. İSTEDİĞİNİZ BÖLÜMÜ KAZANDIĞINIZI HAYAL EDİN3- Sınav salonuna mutlaka erken girin ve sınava kadar olan sürede gerginliğinizi atın. Bunun en güzel yolu hedeflediğiniz bölümü kazandığınızı hayal etmektir. Bu hayal kaygıyı azalttığı gibi motivasyonunuzu arttırmaya yardımcı olur. 4- Her yarım saatte bir 30 saniye ara verip gözlerinizi kapayarak, yavaş yavaş 8’e kadar sayıp nefes alıp, ardından 8’e kadar sayıp nefesinizi tutun, sonra 8’e kadar sayarak nefesinizi verin.
5- Baştan sona önce bildiğiniz soruları yanıtlayın. Unutmayın öncelikli hedefimiz bildiğimiz soruları kaçırmamaktır, bilemediğimiz soruları yapmaya çalışmak değil. Bunun için de zor olduğunu hissettiğimiz soruları geri dönmek üzere bırakın, onlara kalan vaktinizde bakın. 2 dakikayı geçecek durumda olduğunda da gene uğraşmayın, bilemediğiniz bir başka soruya odaklanın. Tek bir soruda çok uğraşmak moralimizi, vaktimizi ve dikkatimizi götürür unutmayın!YAPABİLECEĞİNİZİN EN İYİSİNİ YAPIN6- Yanıtını bildiğiniz soruları hemen cevap anahtarına işaretleyin, ‘soru formuna işaretleyip sonra cevap anahtarını doldururum’ dediğinizde bir tanesini yanlış geçirirseniz geri kalanının hep yanlış gideceğini unutmayın.7- Vaktinizi ayarlayın. Ne hızlı, ne yavaş gidin. Saati kontrol edip birebir zamana uymaya çalışın. 8- Ne erken bitirin, ne geç kalın. 9- Çok ama çok emin olmadığınız soruları silip yerine yenisini işaretlemeyin. 10- Unutmayın sınav bilginizi ölçüyor, zekânızı değil. Önemli olan yapabileceğimizin en iyisini yapmak.
