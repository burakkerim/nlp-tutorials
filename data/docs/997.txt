Yahoo, Siri'ye rakip oluyor
Kendi akıllı asistan uygulamasını geliştirmek için düğmeye basan Yahoo'un Index adını alması beklenen programın reklam ağırlıklı olacağı iddia ediliyor.
İlişkili Haberler
Apple’dan Türkçe açılımı
Türkçe Siri çılgınlığı
Çin'deki araştırma merkezini kapatıyor
Teknoloji dünyasının kan kaybeden şirketlerinden Yahoo, Google, Apple ve Microsoft'un ardından akıllı asistan sektörüne adım atmaya hazırlanıyor.
Şirkete yakın kaynaklardan elde edilen bilgilere göre Yahoo, Apple'ın Siri, Google'ın Google Now ve Microsoft'un Cortana uygulamalarına benzer "Index" kod adlı akıllı asistanını geliştirmek için bir süre önce düğmeye bastı.
Halihazırda kullanımda olan akıllı asistanlardan farklı olması beklenen Index'in reklam ağırlıklı olacağı belirtiliyor.
Yahoo'nun online reklam gelirlerini artırmak için böyle bir projeye giriştiğini iddia eden uzmanlar, söz konusu asistan uygulamasının elektronik posta hesaplarını otomatik olarak tarayarak kullanıcı davranışlarını tahlil edeceğini ve bu doğrultuda kullanıcılarına özel reklam yayını yapılacağını ifade ediyor..
Önümüzdeki aylarda lansmanı yapılması beklenen akıllı asistanın hangi akıllı cihazlarla uyumlu olacağı ise şu an için bilinmiyor.
