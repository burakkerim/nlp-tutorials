Organ bağışına futbolla destek
Balkan ülkelerinde organ bağışı ve nakline dikkat çekmek için düzenlenecek turnuvaya, 1-3 Mayıs tarihlerinde Bulgaristan ev sahipliği yapacak.
Başkent Sofya'da düzenlenecek organizasyona, ev sahibi Bulgaristan'ın yanı sıra Türkiye ile Romanya'nın katılacağı duyurulurken, takım kadrolarında eski futbolcular, doktorlar ve organ nakli olmuş hasta ile vericilerin yer alacağı aktarıldı.Türkiye'den Organ Nakli ile Yeni Canlar Yaşatma ve Kurtarma Derneği (YENİCANDER), İstanbul Yeni Yüzyıl Üniversitesi Tıp Fakültesi ve Gaziosmanpaşa Hastanesi Organ Nakli Merkezi'nin oluşturduğu takımda, eski futbolculardan Ümit Karan, Mustafa Kocabey, Ender Tıraş, Selim Aras ve Erkan Engin'in de yer alacağı ifade edildi.
