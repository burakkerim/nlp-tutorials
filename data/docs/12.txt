Taylan Kümeli meme kanseriyle mücadele ediyor
Beslenme ve Diyet Uzmanı Taylan Kümeli, meme kanseri tedavisi görüyor. Ünlü diyetisyen hastalığı ile ilgili gelişmeleri hastanede çektirdiği fotoğrafıyla birlikte Instagram hesabından paylaştı.
İlişkili Haberler
Meme kanserine 5 yıl önce teşhis
“Meme kanseri ölümcül olmaktan çıkıyor”
Meme kanseri hangi ırkları tehdit ediyor?
Sağlıklı beslenme konusundaki önerileriyle tanınan ünlü Diyetisyen Taylan Kümeli, meme kanseri tedavisi gördüğünü sosyal medya aracılığı ile duyurdu. Sağlığıyla ilgili gelişmeleri hastanede çektirdiği fotoğrafıyla birlikte Instagram hesabından paylaşan Kümeli, "Hayatımda hep virajlar olmuştur. Kimi keskin, kimi yumuşak ama hep olan. işte yeni bir viraj daha. Hayattan kopmadan, üreterek, gülümseyerek ve sevdiklerimin desteğiyle 20 seans sürecek bir radyoterapi ve sonrası... Vira bismillah" dedi.KİTLEYİ ELLE YAPTIĞI MUAYENEDE KENDİSİ FARK ETTİ6 ayda bir Meme Vakfı’nda rutin kontrollerini yaptırdığını belirten Kümeli, en son memesinde bir ağrı hissettiğini ve elle yaptığı muayenede kitleyi fark ederek doktora gittiğini, hastalığın orada tespit edildiğini söyledi. Kümeli, yaşadığı süreci Habertürk’ten Ümran Avcı'ya şöyle anlattı: “Hemen başlangıcında ve güvenlik sınırları içinde tespit edildi. tespit edilir edilmez ameliyat kararı alındı. 14 Nisan’da ameliyat oldum. sol meme altı alındı. Patoloji raporu sonucuna göre doktorlarımız kemoterapiye gerek olmadığını söyledi. radyoterapiye başlandı. 20 seans radyoterapi ve 5 yıl sürecek ilaç tedavisiyle devam edeceğiz. tedavi 11 Haziran’da sona erecek.”
"MEME KANSERİNDE GENETİK GEÇİŞ ÖNEMLİ"Kümeli, sağlıklı beslenme uzmanı olduğu halde kansere yakalanmasıyla ilgili akla gelebilecek olası sorulara karşı da şu yanıtı verdi: “Bir insanın genetiğinde olduğu zaman yakalanma riski artıyor. ama bu esnada iyiye yakın beslenme, düzenli uyku, sigara ve alkol alışkanlığından uzak olma durumunda hastalığa yakalansanız bile çabuk iyileşiyorsunuz. Düşünün 14 nisan’da ameliyat oldum, 24 nisan itibarıyla çalışmaya başladım.”
