Cambaz kartal Türkiye’de ilk defa görüntülendi
Anavatanı Orta ve Güney Afrika olan “Cambaz kartal", Türkiye’de ilk kez görüntülendi.
Dogalhayat.org’tan yapılan yazılı açıklamaya göre, doğa fotoğrafçısı ve amatör doğa araştırmacısı Fikret Karacan, kuş gözlemcisi ve İstanbul kuş göçü üzerine tez hazırlayan Sercan Bilgin ve İstanbul Üniversitesi Öğretim Görevlisi Ergün Bacak tarafından türün tanımlanmasının ardından, çektiği fotoğrafları www.dogalhayat.org sitesinde paylaştı.
Türkiye’de ilk kez görüntülenen cambaz kartalın (Terathopius Ecaudatus) yayılış alanı Orta ve Güney Afrika olmasına rağmen, kartal daha önce Kıbrıs ve İsrail’de de görülmüştü.
Cambaz kartallar daha çok leşlerle besleniyor ve kendi bölgesinde besin bulamayan genç bireyler yeni alanlara göç ediyor.
