NATO ASELSAN’ın tecrübelerinden yararlanacak
ASELSAN, NATO Balistik Füze Savunma Programındaki bir projede Almanya, ABD, İngiltere, Fransa, Hollanda ve Kanada’dan 8 firma ile çalışma yürütecek.
ASELSAN'dan yapılan açıklamaya göre, ASELSAN, NATO Balistik Füze Savunma Programında, ABD'den Leidos firması ana yükleniciliğinde yürütülecek proje kapsamında, Almanya, ABD, İngiltere, Fransa, Hollanda ve Kanada’dan 8 firma ile çalışma yürütecek.Bu kapsamda, Leidos Takımı, balistik füze savunma sistemlerinin NATO Komuta Kontrol (C3) sistemine yönelik iyileştirilmesi ile NATO Balistik Füze Savunma (BFS) mimarisinin sadeleştirilmesi ve idamesini de sağlayacak şekilde NATO BFS kabiliyeti kazandırılmasına yönelik çalışacak.Hollanda’da NCIA tesislerinde gerçekleştirilecek faaliyet, ASELSAN’ın balistik füze savunma alanındaki tecrübelerinden NATO BFS faaliyetlerinde yararlanılacağı ilk çalışma olması açısından da önem taşıyor.Gelecek dönem balistik füze savunma sistemi ihtiyaçlarına yönelik sistem mimarisi geliştirme çalışmalarını başlatan ASELSAN, sistem mühendisliği ve test entegrasyon alanlarındaki kabiliyet ve birikimlerini NATO faaliyetleri kapsamında da kullanıyor.
