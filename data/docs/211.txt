1915 olaylarını anma törenlerine Putin ve Hollande da katıldı
Ermenistan'ın başkenti Erivan'da 1915 olaylarının 100. yılında anma törenleri düzenlendi. Erivan'daki törene Rusya Devlet Başkanı Putin ve Fransa Cumhurbaşkanı Hollande da katıldı.
İlişkili Haberler
Kaç ülke 1915 olaylarına "soykırım" dedi
Obama ‘soykırım’ demedi
Ermeni diasporasından Obama'ya tepki
Ermenistan'da 60'tan fazla ülkeden temsilcinin katılacağı törenin adresi başkent Erivan'daki soykırım anıtı oldu. Erivan'daki 24 Nisan anma etkinlikleri için Ermenistan'da bulunan Rusya Devlet Başkanı Vladimir Putin, Fransa Cumhurbaşkanı François Hollende, Kıbrıs Rum kesimi lideri Nikos Anastasiadis ve Sırbistan Devlet Başkanı Tomislav Nikoliç'i Ermenistan Cumhurbaşkanı Serj Sarkisiyan "Soykırım Anıtı"nın bulunduğu alanda karşıladı. Ellerinde sarı bir gülle anıta gelen liderler, çiçekleri "Soykırım Anıtı" önündeki çelenke yerleştirdi.
TAKSİM'DE TOPLANACAKLARA TEŞEKKÜR 
Anma töreninde konuşan Ermenistan Cumhurbaşkanı Serj Sarkisyan, “Yanımızda duran devletlere ve buradaki anmaları aktaran uluslararası basına minnettarız” dedi.İstanbul Taksim’de 1915 olaylarını bu akşam anacak olanlara da teşekkür eden Sarkisyan, “Onlar güçlü insanlar” şeklinde konuştu.
Tören alanına gelen liderler ve yabancı ülkelerin protokol üyeleri ellerinde sarı bir gülle geldi. 
"Ermeni toplumu her zaman insanlığa karşı suça maruz kalanların yanında olmaya devam edecektir” diyen Sarkisyan sözlerini, "100 yıl geçti. Hatırlıyoruz ve talep ediyoruz" diyerek noktaladı.
"ANILARI KARŞISINDA EĞİLİYORUM Erivan’daki törende konuşan Fransa Cumhurbaşkanı François Hollande da, “Ermeni soykırımının kurbanlarının anısı karşısında eğiliyorum” dedi.
Anma törenine gelen liderleri Ermenistan Cumhurbaşkanı Serj Sarkisyan eşiyle birlikte karşıladı. 
Hollande, “Buraya Ermeni dostlarıma yaşamak zorunda kaldıkları trajedileri hiçbir zaman unutmayacağımnızı söylemek için geldim” şeklinde konuştu.
Ermenistan'daki anma törenlerine Rum lider Nikos Anastasiadis de katılıyor. 
Alana girişte sıkı güvenlik önlemleri alındı. Protokol davetlilerinin yanısıra özellikle din görevlilerinin yoğun katılımı dikkat çekti. Törenin ardından Erivan sokaklarında yürüyüş ve konserler düzenlendi.
Dünya genelinde 20'den fazla ülke 1915 olaylarını soykırım olarak nitelendiriyor.
