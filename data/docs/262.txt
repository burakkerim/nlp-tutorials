Kuş gribi yüzünden 100 bin tavuk itlaf edildi
Balıkesir'in Bandırma ilçesinde, kuş gribi virüsü nedeniyle telef olan veya itlaf edilen tavuk sayısının 100 bine yaklaştığı, üç tavukhanede karantina ve dezenfeksiyon işlemlerinin sürdüğü belirtildi.
İlişkili Haberler
Balıkesir'de kuş gribi karantinası
"Kuş gribi için ilave tedbire gerek yok"
2 Mayıs'ta Bandırma ilçesinin Edincik Mahallesi'nde 40 bine yakın tavuğun telef olmasının ardından kuş gribi virüsü tespiti nedeniyle başlatılan karantina sürüyor.Virüsün görüldüğü iki tavukhane ile yakınlarındaki bir işletmede telef olan ve itlaf edilen tavuk sayısı 100 bine yaklaştı. Bu tesislerin bulunduğu bölgeye giriş çıkışlara izin verilmiyor.Bandırma Kaymakamı Ali Mantı, karantina uygulamasının devam ettiği üç tavukhanede dezenfeksiyon çalışmalarının belirli program çerçevesinde yürütüldüğünü söyledi.Alınan numunelerin İstanbul ve İzmir'deki laboratuvarlara gönderildiğini, bunların sonuçlarına göre dezenfeksiyon ve karantina uygulamasına yön verildiğini dile getiren Mantı, "Her şey kontrol altında. Edincik'te 24 faal çiftlik normal şekilde çalışıyor. Bu hayvanlar çok hassas. En küçük hastalıkta hemen telef olabiliyorlar. Biz de hastalık nedeniyle bölgede çok hassasız" diye konuştu.
