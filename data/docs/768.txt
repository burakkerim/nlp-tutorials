Euro kuru 15 ay sonra 3 TL'yi geçti (Euro ne kadar oldu?)
Euro kuru, dolar karşısında yükselmeye devam ediyor. Küresel piyasalarda hızla yükselen euro, geçen yıl 10 Şubat'tan bu yana içeride de ilk kez 3 lirayı aştı.
İlişkili Haberler
Fed kararı açıklandı
Önceki günkü ABD Merkez Bankası (Fed) açıklamaları sonrası euro kurunun yükselişi sürüyor.
Euro Bölgesi, devlet tahvil getirilerindeki yükseliş ortak para birimi euroyu destekliyor.
Almanya'nın devlet tahvillerinin getirisi deflasyon endişelerinin azalması ve Yunanistan'ın mali yardım müzakerelerinin sonuca ulaşacağı beklentisiyle dün iki yılın en sert yükselişini kaydetti. Euro, Fed'in para politikası hakkında dünkü açıklamasının ardından kazanımlarını azaltsa da daha sonra yönünü yeniden yukarı çevirdi. Fed dün sona eren para politikası toplantısında ABD ekonomisinin kış aylarında kaydettiği yavaşlamayı kısmen geçici faktörlere bağladı. Buna karşılık istihdam piyasası hakkında önceki toplantıya kıyasla daha olumsuz değerlendirmede bulundu ve politika faizinde artırım kararı için en azından üçüncü çeyreğe kadar bekleyebileceğinin ipucunu verdi. Rabobank tarafından yayımlanan değerlendirmede, "Fed açıklaması ekonomideki mevcut yavaşlama hakkında dengeli bir değerlendirmede bulundu ve merkez bankası verilere dayalı değerlendirmede bulunacağını gösterdi. Buna karşılık önceki açıklamalardaki iyimserlik ve (aşırı) güvene karşılık bu açıklamadaki temkin ve dengeli bir yaklaşım arasında büyük bir fark var" denildi.
GÜNCELLEME: EURO/DOLAR KURUNDA RÜZGAR TERSE DÖNDÜ
1.07'ye kadar gerileyen euro/dolar kuru küresel piyasalarda 1.1248 dolara kadar tırmanarak iki ayın zirvesine çıktı. Dış pazarlarda euro/dolar kuru yükselişini sürdürüyor.
Euro/TL kuru da dün gece 22.40'da uluslararası piyasalarda 3.0035 liraya kadar yükseldi. Bu rakam son 15 ayın en yüksek euro seviyesi oldu.
Bugün 1 Mayıs nedeniyle piyasalar kapalı.
