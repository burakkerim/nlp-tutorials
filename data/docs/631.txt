KPSS soruşturmasında 1 numaralı zanlı Fethullah Gülen
KPSS soruşturmasının 1 numaralı zanlısının Fethullah Gülen olduğu öğrenildi. Örgüt şemasında Gülen'in altında eğitim kurumu yöneticileri ve dershaneler yer alıyor.
İlişkili Haberler
19 ilde KPSS operasyonu
2010 yılında yapılan Kamu Personel Seçme Sınavı (KPSS) ile ilgili usülsüzlük iddialarıyla ilişkin dün eş zamanlı operasyon başlatılmıştı.
63 kişinin gözaltına alındığı KPSS soruşturmasının 1 numaralı zanlısının Fethullah Gülen olduğu bildirildi.
Soruşturma dosyasında soruları ÖSYM'den sızdırarak sınavdan bir gün önce adaylara veren grubun, Gülen'in emir ve talimatlarıyla devlete sızma amacıyla hareket ettiği iddia ediliyor.
Bu çerçevede zanlılara, Gülen yapısıyla bağlantıları soruluyor. Hamile 2 kişi ile yeni doğum yapan bir zanlının ifadesinin daha sonra alınacagı öğrenildi.10 kişinin yurtdışına çıktığı tespit edilirken, haklarında gözaltı kararı bulunan 4 zanlıya henüz ulaşılamadı. Öte yandan soruşturma savcısı Yücel Erkman'ı tehdit ettikleri gerekçesiyle 2 kişi Ankara'da gözaltına alındı. 
Soruların, ÖSYM'den flaş belleklerle sızdırıldığı iddia edildi. Ankara Cumhuriyet Başsavcılığı'ndan yapılan açıklamada ise, milyonlarca kişinin hakkının yendiği yönünde delillere ulaşıldığı belirtilmişti.
Ankara Cumhuriyet Başsavcılığı da KPSS'deki usulsüzlük iddialarına ilişkin soruşturmanın şüphelilerinden 616'sının devlet memuru olarak çalıştığını bildirdi. 
