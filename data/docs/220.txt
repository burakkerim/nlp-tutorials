İstanbul'da dün gece sağanak yağış ve gök gürültüsü
İstanbul'da akşam 20.30'da başlayan yoğun sağanak ve şiddetli gök gürültüsü, sabaha dek sürdü. Yağış sebebiyle bazı ilçelerde elektrik kesintisi yaşandı.
İlişkili Haberler
Edirne'de şiddetli sağanak ve fırtına
Meteoroloji'den yağış uyarısı
Kırklareli'nde şiddetli sağanak ve fırtına
İstanbul’da Meteorolojinin şiddetli yağış uyarılarının ardından beklenen yağış dün akşam saatlerinde etkisini göstermeye başladı. İstanbul genelinde aniden bastıran yağmur trafikte yoğunluğa yol açarken yağmura hazırlıksız yakalanan vatandaşların otobüs duraklarına sığınarak yağmurdan korunmaya çalıştıkları görüldü. Gök gürültüsüyle birlikte çakan şimşekler ise adeta görsel bir şölene dönüştü.BU AKŞAM YAĞIŞ BİTECEK
Yağmur, aralıklarla İstanbul'da yer yer etkisini göstermeye devam edecek. Yağışın bu akşam kesilmesi bekleniyor. Yağış sebebiyle Şişli, Taksim ve Beşiktaş çevresinde elektrikler kesildi. 
EVLERİ SU BASTI
Şiddetli sağanak nedeniyle Silivri'de bazı araçlar yolda kaldı, bazı ev ve iş yerlerini su bastı. Yağmura hazırlıksız yakalanan vatandaşlar, kapalı alanlara sığındı.
Silivri İtfaiyesi'ne bağlı ekipler, olaylara hızlı müdahale için ilçede devriye gezdi. Silivri Belediye Başkanı Özcan Işıklar da bölgede incelemelerde bulundu. 
Kavacık Meydanı'nda ise bir otobüsün üzerine direk devrildi.
İstanbul'da çakan şimşekler geceyi aydınlattı.
METEOROLOJİ'DEN YAPILAN AÇIKLAMA ŞU ŞEKİLDEYağışların bugün akşam ve gece saatlerinde Trakya’da (Edirne, Kırklareli ve Tekirdağ) Çanakkale’nin doğusu ile Balıkesir’in kuzey ilçelerinde, gece ve sabah saatlerinde Marmara’nın doğusunda (İstanbul, Kocaeli, Yalova, Bursa, Bilecik ve Sakarya) kuvvetli olması beklendiğinden yaşanabilecek olumsuzluklara (su baskını, yıldırım, dolu vb) karşı dikkatli ve tedbirli olunmalıdır. 
UÇUŞLARDA AKSAMALAR MEYDANA GELDİ
Kentteki şiddetli yağış nedeniyle Atatürk Havalimanı çıkışlı seferlerde gecikmeler oldu. Havalimanına inecek bazı uçakların ise çevre meydanlara yönlendirildiği öğrenildi.
Türk Hava Yolları (THY) Basın Müşaviri Ali Genç, Twitter'dan yaptığı açıklamada, İstanbul'daki sağanak yağışın THY uçuşlarını etkilediğini belirterek, "Atatürk Havalimanı'na iniş yapılamadığı için uçaklar başka havalimanlarına yönlendirilmektedir" ifadelerini kullandı.
