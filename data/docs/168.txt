Ünlü aktör Salman Khan'a 5 yıl hapis cezası
Hindistan'da mahkeme, 2002 yılında alkollü araç kullanırken ölümlü kazaya karışan ünlü aktör Salman Khan'a 5 yıl hapis cezası verildi.
Hindistan'da 13 yıl önce alkollü araç kullanarak bir kişinin ölümü, dört kişinin yaralanmasına sebebiyet veren Bollywood'un ünlü aktörlerinden Salman Khan beş yıl hapse mahkum edildi.  Davaya bakan hakim, kalabalık mahkeme salonunda kararını açıklarken, Khan'a hitaben "Aracı ehliyetsiz ve alkollü kullanıyordunuz" ifadesini kullandı.
Ünlü aktör ölüme ve yaralanmaya sebebiyet vermekten beş yıl hapis cezasına çarptırıldığını duyunca büyük üzüntü yaşadı.  Khan'ın cezasını çekmek üzere Mumbai'deki Arthur Road cezaevine gönderileceği belirtildi. Ünlü oyuncunun kararı Mumbai Yüksek Mahkemesi'nde temyize götürme hakkı bulunuyor.  Salman Khan, 2002 yılı eylül ayında kontrolünü kaybettiği aracıyla kaldırımda uyuyan kişileri ezmişti. Kazada bir kişi hayatını kaybetmiş, dört kişi yaralanmıştı.  Bollywood yapımı 100'den fazla filmde rol alan, Hindistan'da ve başka ülkelerde milyonlarca hayranı bulunan Khan, suçsuz olduğunu savunuyordu.
