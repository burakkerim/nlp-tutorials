ABD ve Almanya Fransa'yı "ortak" dinlemiş
Alman medyasında çıkan haberlere göre, BND, Amerikan Ulusal Güvenlik Kurumu’na Fransız hükümeti ve AB Komisyonu’nun dinlenmesinde yardım etti.
Alman dış istihbarat servisi BND'nin uzun yıllar ABD Ulusal Güvenlik Kurumu NSA'ye Fransız hükümeti ve AB Komisyonu'na yönelik casusluk faaliyetlerinde yardım ettiği iddia edildi.Süddeutsche Zeitung ve Alman NDR ve WDR kanallarının haberlerine göre, Bad Aibling'deki BND dinleme istasyonu, Fransa Dışişleri Bakanlığı'nın üst düzey yetkilileri, Cumhurbaşkanlığı Sarayı ve Brüksel'deki AB Komisyonu'nun dinlenmesinde kötüye kullanıldı.Basın kuruluşları, haberde gizli servis ve Başbakanlık'ın iç soruşturmalarına atıfta bulundu.Ancak hedef gözeterek ekonomik amaçlı casusluk faaliyetlerinin ise kısıtlı olduğu kaydedildi. Şu ana kadarki incelemelerde, firmaların hedef alınmasının nedeni olarak ABD'nin yasadışı ihracat izlerini araştırması gösterildi.BND'nin NSA'ye Avrupa firmaları ve siyasetçilerini araştırmasında yardımcı olduğuna dair suçlamalar ilk olarak geçen hafta gündeme gelmeye başlamıştı.Habere göre, 2013'te 690 bin telefon numarası ve 7,8 milyon IP adresi incelendi.Almanya İçişleri Bakanı Thomas de Maizière ise NSA'in ekonomi casusluğu konusundaki bilgileri gizlediği yönündeki suçlamaları reddetti.
