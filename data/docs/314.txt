Eski ÖSYM Başkanı Ünal Yarımağan serbest kaldı
KPSS soruşturmasında tutuklanması talebiyle mahkemeye sevk edilen eski ÖSYM Başkanı Ünal Yarımağan, adli kontrol şartıyla serbest bırakıldı.
Ankara Cumhuriyet Başsavcılığı’nın, 2010'daki KPSS'de usulsüzlük yapıldığı iddialarına ilişkin soruşturmada önemli bir gelişme yaşandı.Ankara Adliyesi'ne gelen ÖSYM Başkanı Ünal Yarımağan "şüpheli" sıfatıyla ifade verdi.Ünal Yarımağan, Anayasal Düzene Karşı İşlenen Suçları Soruşturma Bürosu Savcısı Yücel Erkman tarafından 1.5 saat sorgulandı.
Savcı Yücel Erkman, Yarımağan'ın, "görevi kötüye kullanmak", "devlet memurunun resmi belgede sahteciliği" ve "suç işlemek amacıyla kurulan örgüte bilerek ve isteyerek yardım etmek" suçlarından tutuklanmasını talep etti.Yarımağan, sevk edildiği nöbetçi Ankara Sulh Ceza Hakimliği'nde sorgulandı.Ünal Yarımağan, adli kontrol şartıyla serbest bırakıldı.
Adli kontrol kapsamında, Yarımağan'a yurt dışına çıkış yasağı getirildi.
