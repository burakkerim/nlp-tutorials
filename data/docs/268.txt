Poyraz bebeğe nakil yapılamıyor
Doğuştan karaciğer hastası Poyraz bebeğin kurtuluşu başka organ bağışçılarına kaldı. Çünkü talihsiz bebeğe karaciğerinden bir parça vermeyi kabul eden halası, tüm testler yapıldıktan sonra operasyondan vazgeçti.
İlişkili Haberler
Poyraz’a yeni hayat umudu
Dünyada 200 kişide olan hastalığa yakalandı
Mavi ışık hastası Poyraz bebeğin umut ışığı söndü, halası ciğerinden bir parça vermekten vazgeçti.Türkiye “mavi ışık hastalığı" diye de bilinen Crigler Najjar sendromlu Poyraz bebeğin dramını, babasının sanayi sitesinde yaptırdığı fototerapi (ışık tedavisi) cihazıyla duydu. Baba Servet Ergun, bu cihazla evladını hayatta tutmak için çabalıyordu. Poyraz bebek, Sağlık Bakanlığı’nın kadavradan nakil listesinde birinci sıraya alındı, bir hastane de tedavisini üstlendı. Bu süreçte Poyraz’ın halasından müjdeli bir haber geldi. Talihsiz bebeğin halası Serpil Arıcan, yeğenini yaşatmak için karaciğerinden bir parça verecekti. Testler yapıldı, hiçbir sorun yoktu. Ama hala, tam da operasyon aşamasında karaciğerini vermekten vazgeçti. Çünkü askerdeki oğlu, bu nakle karşı çıkmıştı.
Poyarız’ın babası Servet Ergün, “Ben ablama hiçbir zaman karaciğerini ver demedim. Kendisi istedi, Kendisi vazgeçti. Sözün bittiği yerdeyiz, Poyraz'ın işi şansa kaldı" diye konuştu.Hala Serpil Arıcan’dan gelen haberle büyük üzüntü yaşayan aile, şimdi organ bağışı yapacak gönüllüleri bekliyor.
