Tarık Akan ifade verdi
Oyuncu Tarık Akan, Ankara Büyükşehir Belediye Başkanı Melih Gökçek ve oğluna ''hakaret'' ettiği iddiasıyla başlatılan soruşturmada ifade verdi.
Oyuncu Tarık Akan, Ankara Cumhuriyet Başsavcılığı'nın yürüttüğü soruşturma kapsamında ifade vermek üzere avukatı ile Bakırköy Adliyesi'ne geldi.Akan, Bakırköy Cumhuriyet Başsavcılığı'na verdiği ifadede, 12 Mart tarihli röportajın kendisine ait olduğunu belirtti.Osman Gökçek'in benzer konuda kendisine yönelik hakaretini dava konusu etmediğini ifade eden Akan, "Röportajda bu husus sorulunca ben de hakarete varmayacak şekilde bu sözlerine cevap mahiyetinde beyanlarda bulundum'' dedi.Şikayet dilekçesindeki beyanlar dikkate alındığında hakaret suçunun unsurlarının oluşmadığının görüleceğini belirten Akan, üzerine atılı hakaret suçunu işlemediğini aktardı.Tarik Akan'a destek vermek için CHP Denizli Milletvekili İlhan Cihaner de adliyeye geldi.Melih Gökçek ve oğlu Osman Gökçek, Tarık Akan hakkında, 12 Mart'ta bir internet sitesinde yer alan demeciyle kendilerine hakaret ettiği iddiasıyla Ankara Cumhuriyet Başsavcılığı'na suç duyurusunda bulunmuştu.
