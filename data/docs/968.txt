IMF, Yunanistan'ın borç öteleme talebine sıcak bakmıyor
Uluslararası Para Fonu IMF, gelecek ay yapması gereken borç ödemesini ötelemek isteyen Yunanistan'a olumsuz yanıt verdi.
Konu, IMF ve Dünya Bankası'nın Washington'daki yıllık bahar toplantılarında gündeme geldi.
Türkiye’yi Başbakan Yardımcısı Ali Babacan’ın temsil ettiği toplantılarda IMF Başkanı Christine Lagarde, Atina’nın mayıs ayında ödemesi gereken 1 milyar euroluk borcunun ertelenmesine karşı çıktı. Lagarde, "Borç öteleme yöntemi açıkçası şu dönemde tavsiye edilebilir bir karar değil" dedi.Almanya Maliye Bakanı Wolfgang Schaeuble de, Yunanistan'ın IMF ve Avrupa Birliği dışından kreditörler bulmak zorunda kalabileceğini söyledi. Yunan Maliye Bakanı Yanis Varoufakis ise IMF'yle ödemeler konusunda hızlı bir uzlaşmaya varmak için uağraşacaklarını vurguladı.
Yunanistan'ın borçlarını ödeyemez duruma gelmesi halinde Euro Bölgesi'nden çıkmasının yeniden gündeme gelebileceği konuşuluyor.
