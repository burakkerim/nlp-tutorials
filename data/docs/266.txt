Canan Karatay: Şeker en tatlı zehirdir
Şeker tüketimine bağlı hastalıkların arttığını belirten Prof. Canan Karatay, şekerin, kendisine ve bilimsel araştırmalara göre en tatlı "zehir" olduğunu söyledi.
İlişkili Haberler
"Başbakan da Karatay prensiplerini uyguluyor"
''Restorandan tatlıları kaldırın''
Canan Karatay hakkında suç duyurusu
Karabük Üniversitesinde (KBÜ) düzenlenen 6. Uluslararası Bilim Günleri'nde konuşan İç Hastalıkları ve Kardiyoloji Uzmanı Prof. Dr. Canan Karatay, şekerin zararlı olduğuna dair söylemlerini yineledi. Şekerin kendisine ve bilimsel araştırmalara göre en tatlı "zehir" olduğunu söyleyen Karatay, bazı bilim insanlarının şekerin zararlı olduğuna dair araştırmalar yaptığına değindi. "Yediğimiz her türlü şeker ve karbonhidratlar vücuda direkt girdiği zaman vücudumuz onu şeker olarak görüyor" diyen Prof. Karatay, şöyle devam etti: "Yediğimiz şeylerin vücudumuz tarafından nasıl görüldüğü önemli. Ağzımıza aldığımız anda vücudumuz onu şeker olarak görüyor ve algılıyor. Şeker, her dokuyu harap ediyor. Bedenimizin en sağlam yeri olan dişi çürüten bir maddedir şeker." "OBEZİTE MANTAR GİBİ ARTTI" Kanser dahil bu tür hastalıkların mantar gibi arttığını belirten Karatay, "Bu hastalıklar genetik değildir. Şeker tüketimi çok artmıştır ve azaltılmalıdır. Mantar gibi obezite arttı. Buna bağlı kalp, şeker, felç, kanser ve Alzheimer gibi hastalıklar arttı" ifadesini kullandı."HER TÜRLÜ TAHIL VE OT ŞEKERDİR"Hayvanların otlardan dolayı yağlandığını da ifade eden Karatay, şöyle konuştu: "Her türlü tahıl ve ot şekerdir. Bedenimiz onu şeker olarak algılıyor. Şekere dönüşen şeyler tüketilmediği sürece yağlanma, obezite ve diyabet olmaz. İnsan vücudu yürümek için yapılmıştır. Doğal tereyağı ve zeytinyağının cenneti bizim ülkemiz. Bunları tüketmeliyiz. Doğal balık yağı tüketmeliyiz. Protein olarak yağlı kuzu eti, balık, köy yumurtası, tavuğu, peynir ve yoğurt tüketmeliyiz. Bol su içmeliyiz. Günlük şeker ihtiyacımız bir çay kaşığı kadardır. Her türlü baklagil en sağlıklıdır. Kuru baklagiller tahıl grubunda değildir. Buğday, kan şekerini aniden yükseltir. Beyaz şekerden daha etkilidir. En sağlıklı meyve zeytindir. En sağlıklı meyve suyu zeytin suyudur. Zeytin yağı, ana sütünün aynısıdır."
