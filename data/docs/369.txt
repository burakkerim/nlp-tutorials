Acil servisin ‘havuz nöbetine’ giren öğretim üyeleri isyan etti
Bülent Ecevit Üniversitesi Senatosu, Sağlık Uygulama ve Araştırma Merkezi Acil Servis Yönergesinde değişikliğe gitti. Değişiklikle üniversitenin uygulama hastanesinde kendilerine ‘acil servis’ nöbeti yazılan öğretim üyeleri isyan etti.
Nisan ayında toplana Bülent Ecevit Üniversitesi Senatosu, Sağlık Uygulama ve Araştırma Merkezi Acil Servis Yönergesinde değişiklik yaptı. Değişiklikle birlikte uzman hekim ve asistanın yetersiz olması durumunda öğretim üyelerinin de nöbet havuzuna dahil edilmesi kararlaştırıldı. Medimagazin'den Dr. İbrahim Ersoy'un haberine göre, eklenen maddede ‘Uzman tabip ve veya araştırma görevlisi sayısının yetersiz olması ve her bir branş için müstakil acil branş nöbeti düzenlenememesi halinde Fakülte Yönetim Kurulunca merkez bünyesinde sağlık hizmet sunumuna katılan klinisyen uzmanlık yetkisine sahip öğretim üyeleri arasından aylık bazda dahili branş acil havuz nöbeti ve cerrahi branş acil havuz nöbeti düzenlenir’ denildi.Bu maddenin uygulamasına 1 Mayıs itibariyle başlanırken öğretim üyelerinden havuz nöbetine itiraz geldi.Kararın ardından bir toplantı yapan öğretim üyeleri Medimagazin’e yaptıkları açıklamada, ilk nöbetlerin yeni doçent olan ve kadro bekleyen hekimlere yazıldığını ve bir çok öğretim üyesinin nöbet tutmayacağını belirtti. Öğretim üyeleri ayrıca nöbet tutmazken ‘rapor da almayacaklarını’ belirterek, her türlü sonuca hazır olduklarını ifade etti.Senato Kararına karşı dava açmak için harekete geçeceği öğrenilen öğretim üyeleri, Başhekimliğe de bir dilekçe gönderdi. Daha önce asistanların dava açıp kazandığını ifade eden öğretim üyeleri, başhekimliğe yazdıkları dilekçede, acil nöbeti yazılmasının hem hukukun genel ilkelerine hem de tıp bilimine açıkça aykırı olduğunu belirtti."ACİL TIP AYRI BİR UZMANLIK DALIDIR"Branşları içerisinde olmayan hastalara acil serviste bakmalarının sağlık hizmetlerinden yararlananlar için geri dönülmez zararlara da yol açabileceği belirtilen dilekçede, acil tıp uzmanlığının ayrı bir uzmanlık dalı olduğu, hiç acil servis nöbeti tutmayan bir branşın hekimine acil serviste nöbet yazmanın ‘zarar’ı çağırmakla aynı anlama geldiği vurgulandı.
Zonguldak'ta bulunan Bülent Ecevit Üniversitesi
Öğretim üyeleri ayrıca,  Tıbbi Kötü Uygulamaya İlişkin Zorunlu Mali Sorumluluk Sigortası kapsamında acil tıp uzmanlığının 4. risk gurubunda olduğunu ve bu görevlendirmenin mesleki sorumluluk sigortaları kapsamı dışında kalacağından, acil servis nöbeti nedeniyle doğabilecek tazminat sorumluluğunun idareye ait olacağını belirtti.
