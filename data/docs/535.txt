Soner Yalçın’a bin 740 TL’lik para cezası
Gazeteci Soner Yalçın, Cumhurbaşkanı Erdoğan'ın oğlu Bilal Erdoğan'a hakaret ettiği iddiasıyla yargılandığı davada, bin 740 lira adli para cezasına çarptırıldı. Mahkeme, cezanın hükmünün açıklanmasının geri bırakılmasına hükmetti.
İstanbul 2. Asliye Ceza Mahkemesi'ndeki karar duruşmasında, tarafları avukatları temsil etti.Gazeteci Soner Yalçın'ın avukatı Tugay Topbaş, Avrupa İnsan Hakları Mahkemesi'nin bu davada verilebilecek mahkumiyet kararını bozacağını savunarak, müvekkilinin beraatini istedi.Şikayetçi Bilal Erdoğan'ın avukatı Hatice Özay ise "Şikayetimiz devam etmektedir. Sanığın cezalandırılmasını istiyoruz" dedi.Davayı karara bağlayan mahkeme, sanık Soner Yalçın'ı "hakaret" suçundan bin 740 lira adli para cezasına çarptırdı. Mahkeme, cezanın hükmünün açıklanmasının geri bırakılmasını kararlaştırdı.İstanbul Cumhuriyet Başsavcılığı'nca hazırlanan iddianamede, sanık Soner Yalçın'ın yazdığı "Kayıp Sicil, Erdoğan'ın Çalınan Dosyası" adlı kitabında şikayetçi Bilal Erdoğan'a olumsuz nitelikte vasıfların yüklenildiği anlatılmıştı.Bu olumsuz nitelikli ifadelerle şikayetçiyi aşağıladığı ve küçük düşürdüğü kanaatine varıldığı belirtilen iddianamede, bu nedenlerle sanık Yalçın'ın "Basın yoluyla hakaret " suçundan 4 aydan 2 yıl 4 aya kadar hapis cezası ile cezalandırılması istenmişti.
