SpaceX'in Dragon uzay aracı UUİ'ye ulaştı
Uzay aracı ve roket üreticisi SpaceX'in "Falcon 9" roketiyle fırlatılan Dragon uzay aracı, yörüngedeki Uluslararası Uzay İstasyonu'na (UUİ) ulaştı.
Uzay aracı ve roket üreticisi SpaceX'in "Falcon 9" roketiyle fırlatılan Dragon uzay aracı, yörüngedeki Uluslararası Uzay İstasyonu'na (UUİ) ulaştı.
Yaklaşık bin 800 kilogram teknik malzeme ve yiyeceğin yanı sıra astronotlar için özel olarak tasarlanmış espresso makinesini taşıyan kapsül, dev bir robot kolun yardımıyla istasyona kenetlendi.  
Dragon kapsülünü taşıyan Falcon 9 roketi, 15 Nisan'da Florida'daki Cape Canaveral üssünden fırlatılmıştı.
Kasım ayından bu yana UUİ'de bulunan İtalyan astronot Samantha Cristoforetti, Amerikalıların filtre kahvesinden usandığını ve espresso içmek için sabırsızlandığını söylemişti.
Şirket, haziran ayında UUİ'ye yeniden malzeme gönderecek. 
Amerikan Havacılık ve Uzay Dairesi (NASA), uzay mekiklerinin 2011'de emekliye ayrılmasının ardından UUİ'ye ikmal için SpaceX Şirketi ile anlaşmıştı. SpaceX, şimdiye kadar UUİ'ye 7 sefer düzenledi.
