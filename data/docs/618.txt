Ölü adama 6 ay hapis!
Yunan mahkemesi, avukatın müvekkilinin öldüğünü kanıtlayamadığını iddia etti ve 3 hafta önce hayatını kaybeden adamın 6 ay hapis yatmasına karar verdi.
Yunanistan, mahkemenin ölen bir adam için verdiği hapis cezasını konuşuyor.
Yerel basında yer alan habere göre, trafodan elektrik çaldığı iddiasıyla Selanik'teki bir mahkemede yargılanan adam, 8 Nisan'da hayatını kaybetmişti.
Müvekkilinin öldüğünü mahkemeye bildiren avukat, mahkemenin talep ettiği resmi evrakları sunamayınca mahkeme, 46 yaşındaki adamı 6 ay hapis cezasına çarptırdı.
25 yıllık kariyeri boyunca böyle saçma bir kararla karşılaşmadığını belirten avukat, 3 çocuk babası müvekkilinin faturalarını ödemediği gerekçesiyle elektriğinin kesildiğini, bunun üzerine talihsiz adamın böyle bir yola başvurduğunu belirtti.
