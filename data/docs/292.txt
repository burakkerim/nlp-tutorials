Jeep Renegade'e Euro NCAP’ten 5 yıldız
Jeep markasının küçük SUV segmentinde yer alan modeli Renegade, dünyanın önde gelen otomobil güvenlik organizasyonlarından Euro NCAP tarafından gerçekleştirilen çarpışma testlerinde 5 yıldız ile ödüllendirildi.
Tofaş açıklamasına göre, Jeep'in küçük SUV segmentinde yer alan modeli Renegade'e, Euro NCAP tarafından gerçekleştirilen çarpışma testleri sonucu 5 yıldız verildi. Türkiye pazarına ekim ayı sonunda sunulan Renegade, Euro NCAP testlerinde toplamda 100 üzerinden 80 puan elde ederek, en yüksek skora ulaştı. Bu sayede aracın sınıfına getirdiği yeniliklerin yanı sıra güvenlik konusunda da iddialı olduğunu kanıtlanırken, Jeep markasının her zaman ön planda tuttuğu yüksek güvenlik seviyesinin de altı çizilmiş oldu.İtalya’da üretilen Renegade’in kapsamlı güvenlik donanımında, Şerit İkaz Uyarı sistemi, 6 adet standart hava yastığı  (sürücü, yolcu yan ve perde hava yastıkları), ERM (Elektronik Devrilme Önleyici Sistem), ESC (Elektronik Stabilite Kontrolü), gelişmiş kaza tepki sistemi, cruise control ve panik fren yardım sistemi standart olarak bulunuyor. Araçta isteğe bağlı güvenlik donanımları arasında ise Kör Nokta Uyarı Sistemi, kolay park etmeye yarayan paralel ve dikey park yardım sistemi ve geri görüş kamerası yer alıyor.Açıklamaya göre, Jeep Renegade’in en yenilikçi sistemlerinden birisini de güvenilirlik ve hassasiyet bakımından sınıfında bir ilk olan Gelişmiş Fren Destek Sistemi oluşturuyor. Radar ve aracın ön tarafında bulunan sensörleri, Renegade’in yolunun üzerindeki başka bir araca veya büyük bir engele yaklaşıp yaklaşmadığını hızlıca algılıyor ve kazayı önlemek veya hafifletmek için sürücüyü uyarıyor ve gerektiğinde fren sistemini otomatik devreye alarak sürücüye destek oluyor.Jeep Renegade, FCA mühendisleri tarafından uzun süren mesailer sonucunda geliştirilen; yüzde 70 ısıl çelik ve kompozit malzeme kullanılarak üretilen 4x4 Small Wide mimarisi kullanılan yeni nesil monoblok gövdeye sahip ilk model olma unvanını taşıyor.
