Kansere yakalanma ihtimali 13 yıl önceden bilinecek
Yeni bir araştırmaya göre insanların kansere yakalanıp yakalanmama ihtimali 13 yıl önceden bilinecek. Bunu, DNA'yı koruyan telomerler belirleyecek.
İlişkili Haberler
Türkiye'de yılda 170 bin kişi kanser oluyor
Kişiye özel kanser aşısı geliştirildi
Kanserden koruyan 9 besin
Harvard ve Northwestern Üniversitelerinin ortaklaşa yürüttüğü bir çalışmaya göre DNA yapısının sonunda bulunan ve DNA'yı koruyan telomerlerin kansere yakalanan insanlarda daha kısa olduğu ortaya çıktı. 
Çalışmaya göre genetik değişimler sayesinde kişilerin 13 yıl içerisinde kansere yakalanıp yakalanmayacağı anlaşılabiliyor.Kanser ortaya çıkmadan önce insan vücudunda ufak değişiklikler meydana geliyor. Telomerlerin uzunluğu, insan ömrünün uzunluğunu da ortaya koyabiliyor. Telomerlerin normalden kısa olması, kişinin ömrünün kısalacağının önemli bir belirteci.HER ŞEY TELOMERE BAĞLITelomer, DNA'yı tehlikeden koruyan bir noktada yer alıyor. İnsanlar yaşlandıkça telomerler kısalıyor. Araştırma sonucunda, aynı yaştaki insanlardan, telomerleri daha kısa olanlarda kanser, kalp hastalığı, bunama ve ölüm riskinin daha yüksek olduğu görüldü. KORKULARI FAZLA OLANLARIN TELOMERLERİ DAHA KISA Araştırmacılar, yaşları 42 ile 69 arasında olan 5243 kadını inceledi. Daha fazla fobisi olduğu öğrenilen kadınların daha kısa telomerlere sahip olduğu da bu çalışmadan çıkan bir diğer sonuç.
