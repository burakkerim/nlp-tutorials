Apple, sektörün devlerine savaş açtı
Online müzik sektörüne adım atmaya hazırlanan Apple, Spotify ve YouTube'u devre dışı bırakmak için bir dizi adım attı.
İlişkili Haberler
Ünlü müzisyenler Spotify'a karşı
TIDAL umduğunu bulamadı
Spotify artık PlayStation'da
WWDC konferansında (Worldwide Developer Conference) yeni online müzik akışı servisini görücüye çıkarmaya hazırlanan Apple, sektördeki en büyük rakiplerine adeta savaş açtı.
The Verge'ün şirkete yakın kaynaklara dayandırdığı haberine göre, ABD merkezli teknoloji devi, Spotify ve YouTube gibi ücretsiz müzik içeriği sunan şirketleri engellemek için yasal işlem başlatmaya hazırlanıyor.
Aynı haberde sektöre giriş yapmaya hazırlanan Apple'ın pek çok sanatçının telif hakkını elinde bulunduran Universal Music Group'a YouTube ile olan anlaşmasını iptal etmesi için bir teklifte bulunduğu iddiasına da yer veriliyor.
Apple'ın önümüzdeki günlerde kullanıma sunacağı uygulamasının ücretsiz versiyonunun olmayacağı ve ABD'de aylık 9.99 dolar karşılığında hizmet vereceği belirtiliyor.
Jay-Z (solda) eşi Beyonce'un (sağda) da desteğiyle çok konuşulan bir lansmana ev sahipliği yapmıştı.  
KULLANICILARIN YÜZDE 25'İ PARA ÖDÜYOR
60 milyonun üzerinde üyesi bulunan Spotify'ın ücretli versiyonu kullanıcıların sadece yüzde 25'i tarafından kullanılıyor. 50 milyona yakın üye, uygulamanın ücretsiz versiyonunu tercih ediyor.Spotify'a oranla daha geniş bir müzik yelpazesi sunan YouTube ise kullanıcılarından ücret talep etmiyor.
TIDAL UMDUĞUNU BULAMADI
Son dönemde yaptığı şarkılardan ziyade ticari girişimleriyle anılan ABD'li şarkıcı Jay Z'nin büyük umutlarla tanıttığı müzik veri akışı servisi TIDAL da ücretsiz modele savaş açmış, uygulama onlarca ünlünün katılımı ile gerçekleşen tanıtımına rağmen pazarda umduğunu bulamamıştı.
