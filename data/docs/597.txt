"Apple Watch kullanıcılarına özel hizmet sunulacak"
Apple Watch Sport, Apple Watch ve Apple Watch Edition isimli 3 ayrı modelden oluşan akıllı saat koleksiyonunu 24 Nisan'da satışa sunmaya hazırlanan Apple'ın Apple Watch Edition kullanıcılarına bir dizi ayrıcalık sunacağı iddia ediliyor.
İlişkili Haberler
LG fiyatıyla Apple Watch'u solladı
Apple Watch üretim hacmi yarıya düştü
Apple Watch görücüye çıktı
Apple'ın ürettiği ilk akıllı saat modeli olan Apple Watch'un fiyatı 349 dolardan başlıyor. Apple Watch'un 18 karat altın versiyonun fiyatı ise 17 bin dolara kadar çıkıyor.
Bu modeli kullanan kişilere özel hizmet verecek olan şirketinYves St. Laurent, Louis Vuitton ve Burberry gibi moda devlerinden bir dizi çalışan transfer ettiğinin altını çizen 9to5mac isimli site Apple Watch'un 18 karat altın versiyonunu alacak kişilerin diğer müşterilerin aksine bazı ayrıcalıklara sahip olacağını iddia etti.
Şirkete yakın kaynaklara dayandırılan iddiaya göre, fiyatı 10 bin dolardan başlayan Apple Watch Edition'ı almak isteyen kişiler kuyruk beklemeyecek ve günün her saati kişiye özel hizmet alabilecek.
Apple'ın uzun vadede lüks ürünlere ağırlık vermeyi planladığı da sıklıkla dile getirilen iddialar arasında. Apple Store’ların yapısını değiştirmeyi planladığı iddia edilen Apple’ın söz konusu değişikliğe bu hamle ile başlayacağı düşünülüyor.
Apple’ın 10 Nisan tarihinde ön sipariş almaya başlayacağı Apple Watch’ların Türkiye piyasasına geleceği tarih şu an için bilinmiyor.
APPLE WATCH MODELLERİNİN FİYATLARI
Apple Watch Sport'un 38 mm kasaya sahip olan modelinin fiyatı 349 dolar. Gövdesi alüminyum alaşımdan üretilen modelin 42 mm olan versiyonu ise 399 dolar etiketle raflardaki yerini alacak. 
20 farklı model seçeneği bulunan Apple Watch'un fiyatı 549 ve 599 dolar arasında değişiyor.
8 Farklı model seçeneği sunan Apple Watch Edition'ın fiyatı ise 10 ila 17 bin dolar arasında değişiyor.
