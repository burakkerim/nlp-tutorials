Bazı hastalıklarda ödeme kapsamı genişledi
Sosyal Güvenlik Kurumu, Sağlık Uygulama Tebliği'ni değiştirdi. Diş, diyabet, çölyak ve bazı ruhsal hastalıkların tedavilerinde ödeme kapsamı genişledi.
Sağlık Uygulama Tebliği düzenlemesiyle, diş protezlerinde kansere bağlı sorunlar oluşan vakalarda 4 yıllık yenileme süresi sınırı kaldırıldı. Böylece kansere bağlı aşırı kilo kaybı nedeniyle diş protezlerinde sıkıntı yaşayan hastaların mağduriyeti giderildi. Diş tedavisinde daha önce bedeli ödenmeyen "zirkonyum kron" da ödeme kapsamına alındı. Düzenleme, metal alerjisi olan hastalara diş yaptırma imkanı sağlıyor.Yaşlı hastaların geriatri, fizik tedavi-rehabilitasyon ve psikiyatri tedavilerinde kapsam genişledi.Yeni doğan bebekler için ise beslenme solüsyonu hazırlama imkanı getirildi. Böylece beslenme yetersizliğine bağlı bebek ölümleri önlenecek.Düzenleme, kemik iliği nakillerinde yurtdışından getirilen ilaçları da ödeme kapsamına alıyor. Yüksek bedelli kemik iliği ilaçları, nakil işlemi bedelinden ayrı olarak SGK tarafından ödenecek.
Yüzde 2 oranında görülme sıklığı olan "duygulanım bozukluğu" tedavileri, toplum ruh sağlığı merkezlerinde yapılacak. Bu hastaların muayene, ailelerinin psikoeğitimi, grup psikoterapileri, sigorta kapsamında olacak. Diyabet tedavisinde önemli bir yeri olan "diyabet hasta eğitimi" işleminin bir kere yapılan ödemesi, iki ödemeye çıkarıldı. Diyabetik ayak yaraları için tedavi eğitimi de geri ödeme kapsamına alındı. Ayrıca diyabet tedavisinde kullanılan yeni ilaçlar da ödeme kapsamına dahil edildi. Çölyak hastalarının diyet amaçlı kullanmak zorunda olduğu özel formüllü ürünlerin sigorta kapsamında ödenen bedellerinde de yüzde 50 artış yapıldı.
