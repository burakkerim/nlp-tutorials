Suriye'de 3 yılda varil bombalarıyla 11 bin ölüm
Suriye'de Esad rejimi 2012'den bu yana varil bombalarıyla düzenlediği saldırılarda 11 bin sivilin ölümüne neden oldu. Esad'ın varil bombalarıyla hastaneleri, okulları, pazar yerlerini ve camileri hedef aldığı da iddia edildi.
İlişkili Haberler
Esad'ın Yermuk'taki kurnaz planı
Suriyeli çocukların gözünden hayat
Angelina Jolie BMGK'yı eleştirdi
Uluslararası Af Örgütü (Amnesty International) Suriye'deki iç savaşla ilgili yeni bir rapor hazırladı. Rapor Suriye'deki iç savaşta sivillerin maruz kaldığı korkunç şiddeti gözler önüne seriyor. Suriye'de 2012'den bu yana Esad rejimine ait savaş uçaklarının attığı varil bombaları nedeniyle 11 bin sivil hayatını kaybetti. SADECE HALEP'TE 3 BİN ÖLÜ "Ölüm Her Yerde: Halep'te Savaş Suçları ve İnsan Hakları İhlalleri" başlıklı rapora göre, sadece Halep'te Ocak 2014-Mart 2015 tarihleri arasında 3 bin sivil öldürüldü. Halep'te düzenlenen varil bombalı saldırılarda 14 pazar alanı, 12 ulaşım noktası, 23 camii, 17 hastane ve 3 ayrı okulun hedef alındığı ifade edildi. Raporda hükümet güçlerinin, askeri amaçlarla kullanılmayan, cami, okul, hastane ve kalabalık pazar yerlerine düzenlediği varil bombalı saldırıların kanlı sonuçlarına vurgu yapıldı.
Suriye'de muhaliflerin kontrolündeki Halep'de sadece bir yıl içerisinde varil bombalarıyla 3 bin sivil yaşamını kaybetti. 
İNSANLAR SIĞINIKLARDA YAŞIYOR Varil bombalı saldırıların bıraktığı yıkıcı etkiden kurtulmak için Halep'teki sivillerin yaşamlarına devam edebilmek amacıyla "yeraltı"na sığındıkları belirtildi. Aynı dönemde düzenlenen saldırılarda insan hakları ile uluslararası hukukun ihlal edildiği ifade edilen raporda, özellikle muhalif güçlerin kontrolünde bulunan bölgelerde gerçekleşen hava saldırılarına işaret edildi.
Esad rejiminin varil bombaları atarak insan hakları suçu işlediği belirtildi. 
"REJİM SAVAŞ SUÇU İŞLİYOR" Raporda, hem Suriye hükümeti hem de muhalif güçlerin, BM Güvenlik Konseyi'nin (BMGK) Suriye'nin tüm bölgelerine insani yardım ulaştırılmasının sağlanması ve kentlerdeki kuşatmanın kaldırılmasını isteyen 2139 sayılı kararını uygulamakta başarısız olduğu da vurgulandı. Raporda Esad rejiminin Halep kentinde düzenlediği varil bombalı saldırılarda sivilleri hedef alarak savaş suçu işlediği, bu nedenle bölgedeki durumun Uluslararası Ceza Mahkemesi'ne taşınması gerektiği belirtildi.
