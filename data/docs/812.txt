Google arama kurallarını yeniden belirliyor
Arama motoru Google, 21 Nisan'dan itibaren arama algoritmalarını yenileyecek. Yeni sistemde aramalarda mobil uyumlu web siteleri daha üst sıralarda yer alacak.
İlişkili Haberler
Everest'e tırmanmayan kalmayacak
Google iddiaları ilk defa doğruladı
Google müstehcen içeriğe savaş açtı
İnternet kullanıcılarının en çok tercih ettiği arama motoru Google, 21 Nisan'da Deep Link isimli yeni arama algoritmasını faaliyete geçirecek. Yeniden yazılacak kurallarla mobil uyumlu web siteleri daha üst sıralarda yer alırken, aramalarda karşımıza çıkan alakasız sayfaları elenecek ve son kullanıcının hayatı pratikleşecek. İşletmelere bilişim hizmetleri sunan Spotzer'in Türkiye Genel Müdürü İnan Aras, Google'ın yeni filtreleme yöntemini ve reel ekonomiye muhtemel yansımalarını AA muhabirine değerlendirdi. İnternetin çok geniş bir içerik kaynağı olduğunu belirten Aras, şu örneği verdi:"Önce Google'un genel algoritmasını anlamak için Google'a girip 'seyahat planı' yazın mesela. Birçok veri çıkar önünüze. Arama sonuçlarınız boş bir levha gibi karşınızda duruyor, istediğiniz bilgileri almak için bu içeriği anlamlandırmanız ve gerçekten ihtiyacınız olanı seçmeniz lazım. Aradığınız spesifik veriye ulaşmak için 'seyahat planı İstanbul' gibi farklı anahtar kelime kombinasyonları kullanmayı deneyebilirsiniz. Ancak daha kompleks aramalar yapıyorsanız işiniz zorlaşır. Arayan kişinin ekstra efor sarf ederek bu içeriğe anlam kazandırması gerekir." ANAHTAR KELİMEDEN SORULARAGoogle'ın gelecekte öngördükleri ile arama vizyonunu değiştireceğini aktaran Aras, arama trendlerinde anahtar kelimeden sorulara geçiş olduğunu hatırlattı."Google'da arama yapmak yerine Google Amca'ya soruyoruz" diyen Aras, "Google'a soruyoruz 'İstanbul'da ne yapılır?' diye. Benim dönemimdekiler Uzay Yolu'nda Mr. Spock ile tüm soruları yanıtlama özelliğine sahip olan kompüter arasında geçen diyalogları hatırlar. Aynı burada olduğu gibi artık sadece ham içerik istemiyoruz, sayfalarca dolaşıp, birçok farklı kaynağın içinde tarama yapmak istemiyoruz. Bilirkişimiz olan Google Amca'dan bir cevap istiyoruz. Makineye sor, cevap al - bu kadar basit olmalı." SORULARDAN DÜŞÜNCE GRUPLARINAApple'ın Macintosh'ı tanıttığı ilk reklamda, George Orwell'in Romanı "Bin Dokuz Yüz Seksen Dört"e atıfta bulunan reklamıyla devrim yarattığını söyleyen Aras, "Asıl devrim bundan sonra olacak. Nesnelerin internete dahil olmasıyla, hayatımız tamamen dijital olacak. Google'a girip, soru sormamıza gerek kalmayacak ya da şöyle diyelim; soru sorma ve cevap alma kısmı bir metin ile olmayacak. Dijitalleşme ile her şey otomatize olmaya başladı. İnternet bağlantısı olan akıllı buzdolaplarını duymuşsunuzdur, kendi kendilerine domates, patates siparişi veren" ifadelerini kullandı.
