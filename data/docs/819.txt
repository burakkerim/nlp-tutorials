Papa Francis’in otomobil tercihi
Türkiye ziyaretine Ankara’da başlayan ve zırhlı bir Volkswagen Passat’la görüntülenen Papa Francis, İstanbul’da daha mütevazi bir araçla seyahat etti; Renault Symbol.
Renault Türkiye yetkililerinden aldığımız bilgiye göre bu aracın tahsis edilmesinde markanın herhangi bir müdahalesi bulunmuyor ve Vatikan’la yapılan bir anlaşma yok. Tamamen Papa Francis’in tercihi olan Renault Symbol, Türkiye’de de en çok satan otomobil modellerinden biri. Sedan gövde tipi ve düşük yakıt tüketimiyle bireysel ve filo satışların önemli modellerinden olan Renault Symbol’ün imajına Papa Francis’in etkisi şimdiden merak konusu. 
Ziyaret ettiği ülkelerde birçok farklı araçla görüntülenen Papa Francis’in araçları değişse de genellikle mütevazi tercihleriyle dikkat çekiyor. İtalya’da Ford Focus, Kuzey Kore’de Kia Soul, Brezilya’da Mercedes Papamobile ile görüntülenen Francis, son olarak Vatikan’da Fiat İdea’yı tercih etti. Türkiye’de satışı bulunmayan Fiat İdea’da lüks olmayan, zırhsız bir model.Daha önceki Papa’ların da birçok farklı marka ve model tercihleri oldu, fakat genel olarak Papamobile adı verilen özel donanımlı makam aracı kullanılırdı. Bu araç saldırılara karşı dünyadaki en güvenli modellerden biri olarak biliniyor. Güvenlik sebebiyle teknik verileri ve özelikleri resmi olarak açıklanmayan aracın, patlamalara ve kimyasal saldırılara dayanıklı özel kompozit bir cam kabini bulunuyor. 5 tonluk aracın plakası SCV (Status Civitatis Vaticanae), Vatikan devletini simgeler. Fakat Papa Francis, Vatikan dahil birçok yerde Papamobile’i tercih etmiyor.
