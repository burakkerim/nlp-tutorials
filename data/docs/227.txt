Medvedev "soykırım" ifadesini kullandı
Rusya Başbakanı Dmitri Medvedev, Ermenistan Başbakanı Hovik Abrahamyan'a gönderdiği mesajda 1915 olayları için "soykırım" ifadesine yer verdi.
İlişkili Haberler
Putin 'soykırım' dedi
Dışişleri Bakanlığı'ndan Putin'in açıklamalarına tepki
"Putin 'soykırım' demedi"
Ermenistan 1915 olaylarını andı
Rusya Başbakanı Dmitri Medvedev'in Rus hükümetinin resmi sitesinde yayınlanan mesajında, "Bugünlerde, tarihte yaşanan en acı olaylardan birinin, Ermeni soykırımının kurbanlarını anıyoruz" ifadesine yer verildi.PUTİN'İN ARDINDAN MEDVEDEV DE...Rusya Devlet Başkanı Vladimir Putin, 23 Nisan'da Ermeni diasporasının Moskova'da düzenlediği bir etkinliğe gönderdiği mektupta "soykırım" ifadesini kullanmıştı.
Düzenlenen törenler için 24 Nisan'da Ermenistan'ın başkenti Erivan’a giden Putin, burada yaptığı konuşmada “soykırım” kelimesine yer vermemişti.Rusya parlamentosu alt kanadı Duma da 24 Nisan'da 1915 olaylarına ilişkin Ermeni iddialarına yönelik yayınladığı ortak bildiride "Ermeni soykırımının 100. yıl dönümünü nedeniyle kardeş Ermeni halkının, ayrıca Birinci Dünya Savaşı'ndaki trajik olaylardan etkilenen diğer halkların duyduğu üzüntüyü paylaşıyoruz" demişti.Kremlin Basın Sözcüsü Dmitriy Peskov, Türkiye'nin Rusya'nın tutumuna tepkisi üzerine Rusya ve Türkiye arasında ilişkilerin gelişmeye devam etmesini umduklarını, Putin'in Erivan'daki anma törenlerine katılmasının iki ülke ilişkilerine olumsuz yansıyacağını düşünmediklerini açıklamıştı.
