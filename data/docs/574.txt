Gözdeki kaşıntıyı hafife almayın
Gözlerinizde yanma, batma, kızarma ya da göz kapağınızda kaşıntı ve kalınlaşma varsa zaman kaybetmeden bir uzmana görünün. Çünkü Dr. Banaz, genellikle önemsenmeyen bu gibi şikayetlerin ciddi sonuçlar doğurabileceği uyarısında bulunuyor.
İlişkili Haberler
Türkiye de biyonik göz ameliyatı
Ergenlik döneminde, stresli günlerde, yağlı beslenme alışkanlığında daha sıklıkla görülen göz kapağının hastalığı olan "kirpik dibi iltihabı" hemen her yaşta, her cinsiyette yaygın bir şekilde görülüyor. Göz Hastalıkları Uzmanı Op. Dr. Akın Banaz hastalığın oluşumuyla ilgili olarak, "Göz kapağındaki bakterilerin artıkları, toksinleri iltihabi belirtilere neden olur. Cildin yağlı olması ve göz kapağındaki yağ bezlerinin anormal olması, bakterilerin çoğalmasını kolaylaştırır. Çeşitli virüsler, alerjik etkenler, ilaçlar, sigara dumanı, kimyasal maddeler de kirpik dibi iltihabına yol açabilir” bilgisini aktarıyor.GÖZDEKİ BATMAYI CİDDİYE ALIN Kirpik dibi iltihabı olan hastalarda konjonktivit, kuru göz, kirpik batması gibi şikayetlerin sıklıkla ortaya çıktığını belirten Op. Dr. Banaz, "Hastalık, her iki gözde batma, yanma hissi, kızarıklık, sulanma, kaşıntı, çapaklanma gibi yakınmalara neden olabilir. Göz kapaklarında kızarma, şişlik, kirpiklerde düzensizlik, yapışıklık ve dökülme meydana gelebilir. Bu şikayetleri olan kişiler, göz muayenesinden geçmeliler, çünkü tanı için muayene esastır” diyor.YAĞ KİSTLERİ OLUŞABİLİRKirpik dibi iltihabının daha çok ergenlik döneminde başlayıp uzun yıllar devam edebildiğini ve hastanın yaşam kalitesini olumsuz yönde etkilediğini belirten Banaz, şöyle devam ediyor: "Ciltteki bakteri florasının dengesinin bozulmasıyla ortaya çıkan kirpik dibi iltihabı ve sıklıkla beraber görülen yağ bezi problemleri tedavi edilmediği takdirde arpacık ve şalazyon denen sert yağ kistleri oluşturabilir. Bu hastalarda kuru göz sendromu daha sık gelişir ve daha şiddetli seyreder.
 Kirpik dibi iltihabında, özellikle yaşlılarda kirpiklerde içe dönme, göze batma ve dökülme gibi sorunlar gelişebilir.
Blefarit yani kirpik dibi iltihabı gözün görme işlevini etkilemez. Çok nadiren gözün kornea tabakasında iltihaba ve görme sorunlarına neden olabilir. Göziçi ameliyat geçirecek hastalarda, ameliyattan sonra enfeksiyon gelişmesi riskini arttırabilir."SICAK SUYLA YIKAYINOp. Dr. Akın Banaz, kirpik dibi iltihabının tedavisiyle ilgili süreci ise şöyle anlatıyor: "Bebek şampuanı veya göz kapağı hijyeni için özel geliştirilmiş temizleme solüsyonları ile kirpik diplerinin yıkanmasını ve sıcak su ile durulanmasını tavsiye ediyoruz. Göz kapağı kenarlarının düzenli temizlenmesi ve bakımı tedavinin temelidir. Hastalar göz kapağı bakımını uzun süre uygulamalıdır. Bu bakımda önce göz kapağı kenarına, yakmayacak biçimde, sıcak pansuman uygulanır. Böylece birikmiş ve sertleşmiş olan yağlı maddeler, kabuklar yumuşar. Daha sonra ıslak bir gazlı bez ya da kulak pamuğu gözkapağı kenarına sürülür, kirpik dipleri ve çevresindeki birikintiler temizlenir. Eğer gerekli ise son aşamada gözkapağı kenarına antibiyotikli-steroidli ilaçlar uygulanır. Bu tedaviye bazı hastalarda yapay gözyaşı damlalar da eklenir. Bazı hastaların doktor kontrolü altında 1-2 ay süreyle ağızdan antibiyotikli ilaç kullanması da önerilir."
