Kılıçdaroğlu'dan Davutoğlu'na Suriyeli yanıtı
Partisinin Tekirdağ mitinginde konuşan CHP lideri Kılıçdaroğlu, kendisini "Suriyelileri göndereceğiz" açıklaması üzerinden eleştiren Davutoğlu'na yanıt verdi.
CHP Genel Başkanı Kemal Kılıçdaroğlu, partisinin Tekirdağ mitinginde konuştu.
Kılıçdaroğlu konuşmasında "Suriye'den gelenleri en kısa zamanda ülkelerine geri göndereceğiz" sözleri üzerinden kendisini eleştiren Başbakan Davutoğlu'na yanıt verdi.
Ortadoğu'ya barış getireceklerini söyleyen Kılıçdaroğlu, "Ortadoğu'ya barış gelince ne olacak? 2 milyon Suriyeliyi kendi ülkelerine göndereceğiz. Kim kendi topraklarına gitmek istemez. Onlar da huzur içerisinde kendi ülkelerinde yaşayacak" diye konuştu.
Kılıçdaroğlu'nun konuşmasından öne çıkan başlıklar şu şekilde:
"Türkiye'nin çok sorunu var. 6 milyon işsizimiz var. Devralacağımız mirasın kolay bir miras olmadığını biliyorum. Ama bir siyasi iktidar 'bu sorunların üstesinden gelebilirim' demesi için namuslu olmalı, kul hakkı yememelidir. 
Kimsenin VIP listeleriyle KPSS sınavına girmeden devlet memuru olmaması lazım. CHP'nin geçmişinde de geleceğinde de tek hedef halkın iktidarı, huzurlu bir Türkiye'dir. 
13 yılda yoksulluğu engelleyemediler. 3 milyon 750 bin hanede yaşayan 17 milyon insan... Aylık geliri 200 lirayı aşmıyor. 13 yılda çözmediler 4 yılda çözeceğim. Aile sigortası getireceğim, hiçbir aile benim gelirim 720 liranın altındadır demeyecektir. Bunun sözünü veriyorum. Türkiye zengin bir ülke. Çocuğun yatağa aç girdiği bir ülke olabilir mi? 2015'in Türkiyesi'nden bahsediyorum. 
Biz CHP iktidarında uygar bir dünyanın parçası olacağız. Ortadoğu'ya sırtımızı dönmeyeceğiz. Ortadoğu'daki çatışmaları bitireceğiz. 
Başbakan Davutoğlu, Kılıçdroğlu'nu Suriyeli açıklaması üzerinden eleştirmiş ve "Bize sığınan kardeşlerimizi zalimlere vermek bize yakışır mı Mazlumları zalimlerin eline teslim etmek Türklüğe yakışır mı?" ifadelerini kullanmıştı.
Beni dedim ya, 'Suriyelileri ülkelerine göndereceğim.' Vay efendim sen nasıl gönderirsin' diyorlar. Ortadoğu'ya barışı getireceğiz. Türkiye'den Ortadoğu'ya silah değil, gıda malzemesi göndereceğiz. Demokrasilerini güçlendirmeleri için her türlü katkıyı yapacağız. 
Ortadoğu'ya barış gelince ne olacak? 2 milyon Suriyeliyi kendi ülkelerine göndereceğiz. Kim kendi topraklarına gitmek istemez. Onlar da huzur içerisinde kendi ülkelerinde yaşayacak.
Ortadoğu'ya barışın gelmesi, Türk işadamlarının Ortadoğu'da çok büyük işler yapması demektir. Irak'ın başbakanı bana, 100 milyar dolarlık yatırım yapacaklarını söyledi. 'Biz size bütün yolları açıyoruz ama sizin hükümet pencereden girmeye çalışıyor' diyor. Haklı.  
"5 MİLYON KİŞİ BORÇ BATAĞINDA"
Biz kazanınca yoksuluk, işsizlik bitecek. Hiçbir çocuk yatağa aç girmeyecek. Devletin borcu yok diyorlar. Biz borcun çok olduğunu biliyoruz. Ama önemli olan vatandaşın borcu. 5 milyon vatandaş borç batağı içerisinde. 5 milyon vatandaş bankalara 128 milyar dolar faiz ödedi. Borç batağından vatandaşı kurtaracağız. Bunun kaynağı nereden diyorlar. 
Bunun devlete maliyeti sıfır. Neden? Bankaların tüketici kredisi borcu 19 milyar lira. 19 milyar liralık borcu varlık yönetim şirketine 2.8 milyar liraya satıyor. Bunlar da bir avukat ordusuyla vatandaşın evine gidiyorlar. 525 bin vatandaş borçları nedeniyle hapse girebilir.  Bunu engelleyeceğiz. 
EMEKLİLERE: FİRE İSTEMİYORUM
7 Haziran'da sandığa gideceğiz. 11 milyon emeklinin 11 milyonunun oyunu bekliyorum. Fire istemiyorum. İlk Ramazan Bayramı'nda ikramiyeniz banka hesabında olacak. Bunu yapmazsam görevi bırakacağımı söyledim. 
Parayı nereden bulacaksın diyorlar. AK Parti'ye bağlanan hortumların tamamını keseceğim. Türkiye ekonomik olarak dünyanın en güçlü 20 ülkesinden biri diyorlar. Demek ki para var. Yandaşa gelince var. 
CHP iktidarında benim ve bakanların çocuklarının odalarında boy boy kasalar olmayacak. Evlerinde ayakkabı kutuları olmayacak. Hesap verme konusunda özgüvenimiz yüksek. CHP iktidar olduğunda ilk 6 ay içerisinde kesin hesap komisyonunu kuracağız. Devlet paraları nerelere, ne kadar harcadı onun hesabının sorulacağı komiyon. Komisyon başkanı AKP'li olacak. Ve biz hesap verme yüsekliliğini göstereceğiz. Dürüst bir siyasetçinin yapacağı en önemli şey halkına hsap vermektir. halkına hesap vermeyen siyasetçi cebine çalışıyor demektir. 
Taşeronda çalışan 800 bin kişi var. Taşeronda çalışan işçileri kadroya alacağız dediler. Devlete yükü var dediler, bunların maaşını zaten devlet veriyor. Kimse veriyor, taşerona taşeron da işçiye veriyor. Bu köle düzenini kaldıracağız. 
DAVUTOĞLU'NA TELEVİZYON ÇAĞRISIBen maliyeciyim. 27.5 yıl kamuda çalıştım. Vergi nasıl toplanır, bütçe nasıl yapılır bunları biliyorum. Davutoğlu'na sesleniyorum, yüreğin varsa senin televizyonuna çıkalım tartışalım, millet de görsün. 
İstiyorsa ona maliye dersi de verebiliriz. Biz alçak gönüllüyüz. Her kuruş nasıl toplanır nasıl harcanız biliyoruz. Türkiye'yi en iyi biz biliriz, dünyayı da en iyi biz biliriz. Bu konuda mütevazı olmayız. 
Asgari ücretli 949 lira para alıyor. Bunlar bir dönem çay ve simit hesabı yapmıştı. 3 çocuklu bir ailenin çay ve simit masrafı tek bir öğünde 10 lira. 3 kişi 1 ay boyunda 900 lira. Geriye 49 lira kalıyor. Bunların büyümesi ahlaksız bir büyümedir. O nedenle asgari ücreti  bin 500 lira yapacağız dedik. Maliye Bakanı, bunu asgari ücretliye verirseniz bu onun için zulümdür diyor."
