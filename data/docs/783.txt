"Evde doğum çok tehlikeli, özendirilmemeli"
Perinatoloji Uzmanı Prof. Özden, Oyuncu Özgü Namal, Cambridge Düşesi Kate Middleton gibi ünlü isimlerin tercih ettiği evde hipnozla doğumun alternatif yöntem gibi sunulmasının yanlış olduğunu söyledi.
İlişkili Haberler
Hipnozla doğum gündemde
Evde doğumun çok tehlikeli olduğunu belirten Sakarya Üniversitesi (SAÜ) Tıp Fakültesi Perinatoloji Bilim Dalı Başkanı Prof. Dr. Selçuk Özden, hipnozla doğumun alternatif yöntem gibi sunulmasının yanlış olduğunu söyleyerek, "Hipnoz, ağrısız doğum gibi algılanmamalı, yani hipnozla ameliyat yapılmaz, cerrahi kesinin ağrısı giderilemez, böyle bir şey yok. Bunlar güncel tıp bilimine uygun değil" dedi.Evde doğumun hem anne hem de bebek için çok tehlikeli olduğunu, kesinlikle yapılmaması gerektiğini vurgulayan Özden, doğumun hastane ortamında yapılmasının en sağlıklı yöntem olduğunu aktardı. Özden, "Sağlıklı doğum için kan desteği, yardımcı personel ve steril ortam lazım. Evde bu koşulları sağlamak kolay değil. Doğum sırasında hasta litrelerce kan kaybedip, şoka girebilir. Ölümüne kadar giden sonuca ulaşabilir. Bu tür vakalara ev koşullarında müdahale edebilmek, hastaneye yetiştirmek mümkün dahi olmaz" diye konuştu.
Oyuncu Özü Namal, oğlu Nefes'i hipnoz yöntemini kullanarak evde dünyaya getirdi.
"BEBEK VE ANNE ÖLÜMLERİ GELİŞMİŞLİK SEVİYESİNİ GÖSTERİR""Bebek veya anne ölümleri bir ülkenin gelişmişlik seviyesini gösterir" diyen Özden, sözlerini şöyle sürdürdü: "Evde doğum insanlara özendirilirse ve önlenebilir nedenlere bağlı ölümler olursa bu, hepimizi üzer. Hipnoz, ağrısız doğum gibi algılanmamalı yani hipnozla ameliyat yapılmaz, cerrahi kesinin ağrısı giderilemez, böyle bir şey yok. Bunlar güncel tıp bilimine uygun değil. Bunu iddia edenler var ama ağrı kontrolünü anestezi uzmanları yapar. Bu nedenle hipnozla doğumun alternatif olarak sunulması doğru değil. Hastanın yanında refakatçinin olması, sağlık personelinin telkinde bulunması hastayı rahatlatır, ağrı hissini azaltır ve paniğini geçirir."Özden, Türkiye'de anne ölümlerinin önlenmesi konusunda dünya standartlarının yakalandığını, ölümleri arttıracak yöntemlerin özendirilmemesi gerektiği uyarısında bulundu."HİPNOZUN TIBBİ ALTYAPISI YOK"SAÜ Tıp Fakültesi Anesteziyoloji Reanimasyon Anabilim Dalı Başkanı Doç. Dr. Ali Fuat Erdem de hipnozun tıbbi altyapısının bulunmadığını ve bu yöntemle doğuma olumlu bakmadığını dile getirdi.Bazı ünlülerin evinde hipnozla doğum yaptığına işaret eden Erdem, "İnsanlar, ağrıdan çekiniyorlarsa pozitif tıbbın öngördüğü doğumları tercih etsin. Hipnoz yerine pozitif bilimin önem verdiği anesteziyi bölgesel veya genel şekilde uygulamanın daha doğru olduğuna inanıyorum. Doğum anı ağrılı bir süreç. Ağrısız doğum yöntemlerimiz var. Anestezistler, ağrısız doğum yaptırıyor" ifadesini kullandı.
