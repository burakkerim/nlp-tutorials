Ve TEOG maratonu başladı
İkinci dönem TEOG (Temel Eğitimden Ortaöğretime Geçiş) maratonu bugün başladı. İki gün sürecek olan sınavlardaki soru ve yanıtlar yarın öğleden sonra internetten yayınlanacak.
İlişkili Haberler
TEOG'da bu sene ek tercih hakkı olacak mı?
Uzmanlardan TEOG uyarısı
Milyonlarca öğrenciye tatil müjdesi
1 milyon 273 bin öğrencinin ter dökeceği sınavlarda öğrenciler bugün Türkçe, Matematik, Din Kültürü ve Ahlak Bilgisi derslerinden sınava girecek. Yarın ise Fen Bilimleri, T.C. İnkılap Tarihi ve Atatürkçülük ile yabancı dil sınavlarından sorumlu olacak.
TEOG kapsamında yapılan merkezi yazılılar yerleştirme puanının yüzde 70’ini etkiliyor. Geriye kalan yüzde 30’unu ise tüm yazılılar oluşturuyor. Merkezi sınavda alınan puanlar, hem karne notu olarak değerlendirilecek hem de liseye geçişte önemli rol oynayacak.Öğrenci velisi, farklı il ve ilçelerdeki okullarda dahil olmak üzere okul türlerine göre aynı veya karışık olarak 25 okul tercihi yapabilecek. Tercih işlemlerinde, internet adresine giriş yapılarak, ‘Özel okula kayıt yaptırdım, tercih yapmayacağım’ ve ‘Tercih yapmak istiyorum’ butonları seçenek olarak sunulacak. Ancak özel okula kayıt yaptırdım tercihini seçenler tercih sistemine dahil olmayacak. Ayrıca her 2 butonu da kullanmayanlar, sistem tarafından açık liselere kaydolacak.
Sınavla öğrenci alacak özel okullar, 24 Haziran-10 Temmuz tarihleri arasında kayıt işlemlerini gerçekleştirebilecek. Güzel sanatlar ve spor liselerine yerleştirme işlemleri de merkezi olarak yapılacak.
