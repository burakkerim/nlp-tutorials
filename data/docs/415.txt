Horozdan korkan İsveçli aile evde mahsur kaldı
İsveç'te, orman horozundan korkarak evinden dışarı çıkamayan aile, polisten yardım istedi.
İsveç resmi haber ajansı TT'nin haberine göre, Stockholm'e bağlı Roslagen bölgesinde ormana yakın bir villada oturan İsveçli aile, orman horozunun saldırısına uğradı.Villa kapısının yanına dadandığı belirtilen horozun, aile fertlerinden kim dışarı çıkmaya çalışırsa saldırdığı kaydedildi. Korkudan dışarı çıkamayan ve evde 3 saat mahsur kalan aile, Stockholm polisini arayarak horozun bölgeden uzaklaştırılmasını istedi.Bu ilginç olay hakkında TT'ye açıklamada bulunan Stockholm Polis Sözcüsü Albin Näverberg, ailenin şikayetinin Stockholm Doğa Koruma ve Milli Parklar Şube Müdürlüğüne haber verildiğini, yetkililerin bölgeye giderek orman horozunu evden uzaklaştırdığını kaydetti.
