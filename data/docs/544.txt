İran "apaçi saç" modelini ve dövmeyi yasakladı
"Apaçi saç" modelini ve dövmeyi "şeytana tapmak" olarak nitelendiren İran, gençlerin saçlarını böyle kestirmesini ve dövme yaptırmasını yasakladı.
İran'da "apaçi saç" ve dövme gençler tarafından yoğun ilgi görünce yasak geldi.  Saçlarını "Apaçi" modelinde kestirmenin ve dövme yaptırmanın İslam'a aykırı olduğunu ve Batılı yaşam tarzına uygun olduğunu belirten İranlı yetkililer harekete geçti. İran Berberler Federasyonu Başkanı Mustafa Govani "şeytana tapmak" olarak nitelendirdiği saç modelini yasakladıklarını söyledi. Govani yasağa uymayarak bu modelde saç kesmeye devam eden berber ve kuaförlere sert cezalar verileceğini ve ruhsatlarının iptal edileceğini açıkladı. Kaş aldırma ve solaryuma da İranlı gençler yoğun ilgi gösteriyor.
