Avrupa otomobil pazarı 2015 ilk çeyrekte yüzde 8,5 büyüdü
Avrupa otomobil pazarına ilişkin, 2015 yılı Mart ayı ile Ocak-Mart dönemine ait veriler açıklandı. Avrupa otomobil pazarı 3 aylık süreçte büyürken, sadece mart ayındaki yüzdelik artışta Türkiye açık farkla önde.
İlişkili Haberler
'Yaşanacak otomobiller' imzası değişti
Dünyanın ilk dört kapılı Coupe'si yenilendi
İSTANBUL - Avrupa otomobil pazarı 2015 yılı Ocak-Mart döneminde yüzde 8,5 genişledi.Otomotiv Distribütörleri Derneği (ODD) tarafından Avrupa Otomobil Üreticileri Birliği'nin (ACEA) 2015 yılı Mart ayı Avrupa otomobil pazarı verilerine ilişkin yapılan açıklamaya göre, AB (28) ve EFTA ülkeleri toplamında otomobil satışları bu yılın ilk çeyreğinde 2014'ün aynı dönemine göre yüzde 8,5 artarak 3 milyon 637 bin 635 seviyesinde gerçekleşti. Geçen yıl aynı dönemde 3 milyon 353 bin 553 satış olmuştu.Ocak-Mart döneminde Avrupa otomobil pazarında en fazla düşüş yüzde 7,5 ile Avusturya'da, yüzde 6,1 ile Polonya'da, yüzde 3,8 ile Finlandiya'da, yüzde 3,7 ile Lüksemburg'da görüldü. Daralma yaşayan diğer ülkeler Norveç, Slovakya ve Belçika oldu. Bu dönemde satışlarını en çok artıran ilk üç pazar ise yüzde 45,4 ile İzlanda, yüzde 36,1 ile Portekiz ve yüzde 32,2 ile İspanya olarak sıralandı.AB (28) ve EFTA ülkeleri toplamında otomobil pazarı Mart ayında geçen yılın aynı ayına göre yüzde 10,8 büyüyerek 1 milyon 650 bin 730 seviyesine ulaştı. 2014 yılı Mart ayında 1 milyon 490 bin 441 satış gerçekleştirilmişti.Avrupa otomobil pazarında Mart ayında geçen yılın aynı ayına göre Polonya'da yüzde 6,3, Hollanda'da yüzde 1,1 küçülme yaşandı. Mart ayında satışlarını en çok artıran ilk üç pazar arasında yüzde 81,9 ile İzlanda, yüzde 41,8 ile Portekiz, yüzde 40,5 ile İspanya yer aldı.,Türkiye, 2015 yılı Ocak-Mart döneminde yüzde 42,1 artışla Avrupa otomobil satışları (adet) sıralamasında 7. oldu.
