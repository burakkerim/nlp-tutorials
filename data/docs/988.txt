“Kalp hastalıkları genetik değil”
8 binden fazla açık kalp ameliyatı yapan, yaklaşık 15 bin ameliyata giren Dr. Özcan, Türkiye'deki bir numaralı ölüm nedeni olan kalp hastalıklarına dair ezberi bozma iddiasında.
İlişkili Haberler
Kalp hastalıkları kadınlarda daha ölümcül 
Kalp hastalığında yeni tedavi
"Kalp hastalıklarının genetik faktörle ile hiçbir ilgisi yok." Bu iddianın sahibi, 8 binden fazla açık kalp ameliyatı yapan Op, Dr. Mesut Özcan.Kalp - Damar Cerrahı Op. Dr. Mesut Özcan, kalp hastalıklarında temel sebebin, damar iltihabı olduğunu söylüyor ve ekliyor: “Bu iltihap birçok nedenle olabiliyor. Özellikle şeker hastalığına sebep olan beslenme faktörü ön plana çıkıyor ve daha da önemlisi kalın bağırsaktaki flora. Bir insanın kalın bağırsağı sağlığının aynasıdır, kalın bağırsaktaki flora ne kadar temiz ve düzgünse insan o kadar sağlıklıdır.”
Özcan'a göre, kalp ve damar hastalıklarının başlıca nedeni kolon florasının oluşturduğu "vaskülit" denilen mikropsuz iltihap. Vaskülite neden olan ana faktörse yanlış beslenme. Şeker ve tütünden uzak durmak da hayati önemde. 
“Karbonhidrattan uzak durmanız lazım, hazır yiyeceklerden uzak durmanız lazım. İstediğiniz kadar et yiyebilirsiniz, yağlı tarafından yiyin hiç önemli değil. Sebze istediğiniz kadar, yumurta istediğiniz kadar tüketin. Özellikle yoğurt kefir gibi probiyotik içeren ürünleri çok tüketin” diyen Özcan, kolesterolün, kalp -  damar hastalıklarının nedenlerinden olduğu görüşüne ise katılmıyor.
Dr. Özcan bu konudaki görüşünü, “Damar hasta olacak ki, iltihap olacak ki kolesterol gidip damarın içine yerleşsin ve darlık oluşturabilsin. Kolesterolün burada bir kabahatı yok” şeklinde dile getiriyor.
