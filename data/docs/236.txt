Avrupa kaçak göçmenler için çareyi buldu: Tekneleri önceden imha etmek
Avrupa Birliği liderleri kaçak göçmen krizini ele almak için bugün Brüksel'de acil bir zirvede bir araya geliyor. Liderler, kaçak göçmenlerin Avrupa'ye geçişini engellemek için insan kaçakçılarının kullanacağı tekneleri önceden tespit ederek imha etmeyi planlıyor.
İlişkili Haberler
Kaçak göçmen faciasındaki korkunç detay
"Akdeniz 30 bin göçmene mezar olacak"
Göçmenleri taşıyan tekne battı
AB liderlerinin olağanüstü zirvesinde kabul edilmesi beklenen taslak bildiride, insan kaçakçılarının kullandığı teknelerin önceden tespit edilerek imha edilmesi için askeri yetki verilmesi bulunuyor. Metinde bir diğer dikkat çekici nokta sadece 5 bin kaçağa Avrupa'da mülteci statüsü verilecek olması. Bu geçen yıl İtalya kıyılarına çıkan 150 bin kaçağın geri gönderileceği anlamını taşıyor. Liderlerin Libya'da devlet otoritesini sağlamak için bütün çabalara destek vereceği ifadesi de metinde yer alıyor. İtalya kaçakların yüzde 90'ının Libya'dan denize açıldığını belirtiyor.DANİMARKA: FAZLA MÜLTECİ KABUL ETMEYECEĞİZDanimarka Başbakanı Helle Thorning Schmidt ise, Danimarka'nın Göçmen gemileri konusunda yardıma hazır olduğunu, ancak ülkesinin İtalya için büyük bir sorun olan mülteci sayısıyla ilgili bir katkısının olmayacağını söyledi. Schmidt, "Danimarka ortak mülteci politikasının dışında kalacak. Mültecilerin paylaşımı konusunda bir yardımımız olmayacak. Açıkçası ben kimsenin buna hevesli olduğunu da sanmıyorum. Çünkü bu bazı ülkelerin bugün kabul ettiğinden çok daha fazla mülteci kabul etmesi anlamına geliyor" dedi.
AB liderleri zirvesi öncesi Almanya Başbakanı Angela Merkel'in kaçak göçmen kriziyle ilgili tavrı merak ediliyor. 
LİBYA'DAN AB'YE ÇAĞRI Libya'daki Trablus merkezli Ulusal Kurtuluş Hükümeti Başbakanı Halife el-Guveyl, İtalya başta olmak üzere Avrupa ülkelerini yasadışı göçle ortak mücadeleye çağırdı. Trablus'ta kurulan Guveya Mülteci Barınma Merkezi'ni ziyaretinde konuşan Guveyl hükümetinin Afrika'dan gelen göçmen geçişini durdurmak için elinden geleni yaptığını söyledi.950 GÖÇMENİ TAŞIYAN TEKNE BATMIŞTI Libya açıklarında geçtiğimiz cumartesi günü 700 ile 950 kişi taşıdığı kaydedilen tekne batmış, şimdiye kadar sadece 28 kişinin kurtulduğu ve 24 kişinin cesedine ulaşıldığı açıklanmıştı. BM Mülteciler Yüksek Komiserliği, AB'ye ulaşmak isteyen göçmenleri taşıyan teknelerin batması sonucu Akdeniz'de yaşanan facialarda, geçen yıl en az 3500, bu yıl ise bin 600 kişinin hayatını kaybettiğinin tahmin edildiğinibelirtiyor.
