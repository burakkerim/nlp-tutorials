Düşen uçak teknik arıza nedeniyle saatlerce kalkamadı
Alman hava yolu şirketi GermanWings'e ait Airbus A320 tipi uçağı dün Fransa'nın güneyinde Alpler'e çakıldı. Kazada 150 kişi yaşamını yitirdi. Düşen uçağın teknik arıza nedeniyle saatlerce Düsseldorf Havalimanı'nda beklediği ileri sürüldü.
İlişkili Haberler
Fransa'da yolcu uçağı düştü: 150 ölü 
Fransa'da yolcu uçağı düştü
"Düşen uçakta 39 Türk yolcu" açıklaması
Alman Der Spiegel dergisinin internet sayfasında yer alan habere göre, Airbus A320'nin düşmesi sonrası Lufthansa ve GermanWings'te çalışan onlarca pilot ve hostes, bu tip uçaklardaki olası teknik arızalar nedeniyle uçmak istemedi. Dün 150 yolcu ve mürettebatıyla Fransa'nın güneyinde Alpler'e çakılarak düşen Airbus A320 tipi uçağında teknik arızadan dolayı Düsseldorf Havalimanı'ndan saatlerce beklediği iddia edildi. Der Spiegel'in havalimanı kaynaklarına dayandırdığı haberinde, düşen uçakta teknik bir arıza meydana geldiği ve saatlerde yerde beklediği ileri sürüldü.
GÖVDE KAPISINDA ARIZA GermanWings'in "Mannheim" isimli Airbus A320 tipi uçağının "Nose Landing Door" olarak adlandırılan ve uçağın gövdesinde bulunan bir kapıda sorun yaşadığı belirtildi.Lufthansa sözcüsü uçakta böyle bir teknik arızanını meydana geldiğini kabul ettiklerini ancak arıza giderildikten sonra uçağın yeniden normal seferlerine başladığını belirtti.
SEFERLER İPTAL OLDU Kaza sonrası Düsseldorf, Stuttgart ve Berlin'deki Lufthansa ve GermanWings pilot ve hostesleri, Airbus A320 tipi uçaklara binmeyi reddetti. Alman havayolu şirketi Lufthansa ve GermanWings bu nedenle birçok seferini iptal etmek zorunda kaldı.
