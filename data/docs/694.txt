Nepal'de ölü sayısı 5 bini aştı
Nepal'i vuran 7,8 büyüklüğündeki depremde ölü sayısı 5 bini geçti.
İlişkili Haberler
Nepal'de şiddetli deprem
Depremzedelere sosyal medya sahip çıktı
Nepal'de 17 dağcı da yaşamını yitirdi
7.8'lik depremde ölü sayısı hızla artıyor
Nepal polisi, ölü sayısının 5 bin 20'ye çıktığını açıkladı.Ülkede enkaz kaldırma çalışmalarının sürmesi nedeniyle ölü sayının artabileceği belirtiliyor.Deprem nedeniyle 10 binden fazla kişinin yaralandığı, binlerce kişinin de evsiz kaldığı Nepal'de başkent Katmandu ise bugün yetkililerden ve örgütlerden yardım bekleyenlerin protestolarına da sahne oldu. Yardımların dağıtılmasında meydana gelen gecikmeler, olumsuz hava koşullarında açık havada uyumak zorunda kalan, su, gıda ve sağlık hizmetlerine sınırlı erişime sahip depremzedeleri hayal kırıklığına uğrattı.Bu arada, Katmandu'da depremden 82 saat sonra enkazdan bir kişi sağ çıkarıldı.Fransız kurtarma ekibi tarafından yıkılan bir otelin enkazından çıkarılan 27 yaşındaki Rişi Khanal, hastane yatağında yaptığı açıklamada, yaşamak için idrarını içmek zorunda kaldığını, önce kurtarılacağını ümit ettiğini, ama ölüm korkusuna kapıldığını söyledi.Nepal'in başkenti Katmandu'nun 80 kilometre kuzeydoğusundaki Lamjung'da cumartesi günü 7,8 büyüklüğündeki bir deprem meydana gelmişti.Ülkede 1934 yılında meydana gelen ve 10 binden fazla kişinin hayatını kaybettiği 8,1 büyüklüğündeki depremin ardından kaydedilen en şiddetli sarsıntı olmuştu.Deprem nedeniyle Hindistan'da 72, Tibet'te de 25 kişi hayatını kaybetti.Nepal'deki arama kurtarma çalışmalarına Türkiye de destek veriyor.
