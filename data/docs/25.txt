İşsizlik maaşı 16 ay ödenecek
İşsizlikle ilgili yeni bir paket hazırlayan hükümet, işsizlik maaşını artırmayı hedefliyor. İşsizlik sigortası şartının 100 güne indirilmesi, maaşın da 16 ay ödenmesi planlanıyor.
İŞSİZLİK SİGORTASINDAN YARARLANMA ŞARTLARI Kendi istek ve kusuru dışında işsiz kalmak, hizmet akdinin feshinden önceki son 120 gün içinde prim ödeyerek sürekli çalışmış olmak, son üç yıl içinde en az 600 gün süre ile işsizlik sigortası primi ödemiş olmak, hizmet akdinin feshinden sonraki 30 gün içinde en yakın İŞKUR birimine şahsen ya da elektronik ortamda başvurmak.
İşsizler için harekete geçen hükümet, 6 maddelik işsizlik paketini hayata geçiriyor.Sabah gazetesinde yer alan habere göre; düzenlemeyle işsizlik maaşı kademeli olarak artırılacak. Yeni paketle birlikte, 600 gün işsizlik sigortası ödenmesi şartı 100 güne düşürülecek. 10 ay olan işsizlik maaşından yararlanma süresi de OECD ülkelerindeki gibi 16 aya çıkartılıyor.
İşsizlik maaşı, uzun süreli işsizler için de eğitim ve yaş dikkate alınarak belirlenecek. Prim gün sayısını doldurmayan gençler için de ayrıcalık tanınacak.İşsizlik sigortasından yararlanmak için 120 gün prim ödeme zorunluluğu da 30'a indirilecek.
