Havaalanındaki yangın seferleri iptal ettirdi
İtalya’nın başkenti Roma’da bulunan Fiumicino – Leonardo da Vinci Uluslararası Havalimanı'nın 3. terminalinde bagaj bölümünde yangın çıktı.  Yangın nedeniyle THY bazı seferlerini iptal etti.
Yayınlanan notam sonucu havalimanı saat 15.00’e kadar kapalı olacağı için bu sabah saat 08.15’de İstanbul’dan Roma’ya yapılması gereken THY’nin TK-1861 sefer sayılı uçağı ile Delta ve Alitalia Havayollarının saat 06.10’da yapılması gereken ortak uçuşları iptal edildi. Ayrıca Sabiha Gökçen- Roma karşılıklı seferlerinin de iptal edildiği açıklandı.
Konuyla ilgili bir açıklama yayınlayan Türk Hava Yolları "FCO (ROMA) meydanında terminalde çıkan yangın nedeni ile bazı seferlerimiz iptal edilmiştir. Yolcularımızın seyahatlerinden önce uçuşlarıyla ilgili son durumu www.thy.com adresinden veya 444 0 849 numaralı çağrı merkezimizden öğrenmelerini rica ederiz" ifadesine yer verildi.
THY yetkililerinden alınan bilgiye göre halen Roma’da bulunan ve İstanbul’a saat 07.05’de kalkması gereken ucağın seferi de iptal edildi. Orada bulunan THY yolcularının henüz havalimanına gelmediği ve uçak personelinin de otelde beklediği öğrenildi.Yayınlanan Notam gereğince Roma Havalimanı’nda saat 15.00’de seferlerin normale döneceği ancak havalimanı otoritesinin yapacağı düzenlemeye göre seferlerin başlayacağı belirtildi.
