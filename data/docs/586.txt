"Uzaylılarla tanışmaya çok az kaldı"
Amerikan Havacılık ve Uzay Ajansı'nın (NASA) önde gelen bilim insanlarından Ellen Stofan, insanoğlunun yakın bir zamanda uzaylılar ile tanışacağını iddia etti.
Bilim insanlarının dünya dışı yaşama dair izlere rastlamak için yeterli teknolojiye sahip olduğunun altını çizen Stofan, bu keşfin önümüzdeki 10 yıl içinde gerçekleşebileceğini belirtti.
Ellen Stofan
ABD'nin başkenti Washington'da düzenlenen bir kongrede yaptığı konuşmada 2025 yılına kadar bu alanda kanıtlar elde etmeye başlanacağını iddia eden Stofan, "Önümüzdeki 10 yıl içinde Dünya dışında yaşam olduğuna dair güçlü verilere ulaşacağımıza ve 10 ila 20 yıl içinde de kesin kanıtı elde edeceğimize inanıyorum” ifadelerini kullandı.
Stofan, ile aynı fikirde olan NASA’nın Heliofizik Bölümü Direktörü Jeffrey Newmark ise, asıl sorunun uzaylıların keşfedilip edilmeyeceğinden ziyade bu keşfin ne zaman olacağı olduğunu belirtti.
Ancak Newman'a göre kısa vadede gerçekleşecek bu keşif zeki varlıklardan ziyade mikroplar olacak. 
