İran dini lideri Hamaney: İran halkı tehdit gölgesinde müzakereyi kabul etmez
ABD'nin "İran'a yönelik askeri seçenekler masada" yönündeki açıklamasına tepki gösteren İran dini lideri Ayetullah Ali Hamaney, "İran halkı tehdit gölgesinde müzakereyi kabul etmez" dedi.
İlişkili Haberler
Hamaney'den orduya talimat
"ABD'nin hilesi"
İran "2 çocuk" politikasından vazgeçiyor 
İran dini lideri Ayetullah Ali Hamaney, öğretmen haftası nedeniyle ülke genelinden bir grup öğretmenikabul etti. Burada ABD ile yürütülen nükleer müzakerelere değinen Hamaney, "İran halkının ve İslam rejiminin heybeti korunmalıdır. Son günlerde ABD'nin resmi makamlarından iki kişi askeri tehdidi tekrarladı. Tehdit altında müzakere etmenin ne gibi bir anlamı olabilir İran halkı tehdit gölgesinde müzakere etmeyi kabul etmez" dedi. ABD'nin nükleer müzakereye ihtiyacı olduğunu dile getiren Hamaney, "ABD, nükleer müzakerelere bizden daha az ihtiyaç duymuyor ki, İran'ı müzakere masasına çektik bu nedenle de isteklerimizi dayatabiliriz diyebilsin" ifadesini kullandı.Hamaney İranlı müzakere heyetine de "Müzakere heyetimiz gidip temel çizgiler çerçevesinde müzakere edebilir ancak dayatma, küçümseme ve tehdide asla katlanmasınlar" diye konuştu. İran Meclis Başkanı Ali Laricani de Batılı nükleer müzakere taraflarını, "İran'a karşı küstahlık etmeleri halinde ihtiyaç duydukları oranda uranyum zenginleştirmeye devam etmekle" tehdit etmişti.
