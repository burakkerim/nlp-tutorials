WhatsApp, Google Drive ile entegre oluyor
Son dönemde bir dizi yeniliği kullanıma sunan WhatsApp, yeni sürümünde Google Drive ile entegre olacak.
İlişkili Haberler
WhatsApp artık sadece cepte değil
800 milyon aktif kullanıcıya hizmet veren WhatsApp, Facebook tarafından satın alındıktan sonra ciddi bir yenilenme sürecine girmişti.
Geçtiğimiz haftalarda, mobil mesajlaşma uygulamasına arama özelliği getiren ve Facebook ile entegre olmak için düğmeye basan WhatsApp yeni bir özelliğe daha kavuşuyor.
İnternete sızdırılan bu görselde özelliğin mobil cihazlarda kullanılacağı görülüyor.
Şirkete yakın kaynaklardan gelen bilgilere göre, WhatsApp'ın 2.12.45 numaralı son sürümü Google Drive entagrasyonuyla birlikte gelecek.
Bu özellik ile kullanıcılarının paylaştıkları, mesaj, görsel ve videoları Google Drive üzerinden otomatik olarak yedekleyecek olan WhatsApp, kullanıcılarının veri kaybı yaşamadan farklı cihazlarla uygulamayı kullanmalarına imkan sağlıyor.
İnternete sızan görseller sayesinde yeni özelliğin nasıl bir yapıya sahip olacağı ve hagi platformlarda kullanılabileceği açık bir biçimde görülüyor.
Bu özelliğin ilk olarak mobil cihazları kapsaması ve uzun vadede uygulamanın web versiyonuna da entegre edilmesi bekleniyor.
WhatsApp'ın 2.12.45 numaralı sürümünün kısa bir süre içinde kullanıma girmesi bekleniyor.
