İşte Yemeksepeti’nde ortakların ‘dolar sepeti’nden alacağı pay
589 milyon dolarlık satış bedeli ile bir başarı öyküsüne imza atan Yemeksepeti’nde her bir ortağın alacağı pay da belli oldu.
TÜRKİYE'NİN EN BAŞARILI DİJİTAL PROJE GİRİŞİMLERİ
Nevzat Aydın hakkında bilmeniz gereken 10 şey
Sedat Kapanoğlu Ekşi Sözlük’ten ayrıldı
Alman online yemek sipariş platformu Delivery Hero, önceki gün Türkiye'nin bu alandaki en büyük şirketi olan Yemeksepeti'ni satın almıştı. Delivery Hero'nun Yemeksepeti'ni bünyesine katmak için 589 milyon dolar harcadığı belirtildi. Delivery Hero'nun bu satın almayı mevcut nakitinin yanı sıra hisse senedi ihracı yoluyla finanse edeceği belirtildi. Yemeksepeti'nin ayda 3 milyon sipariş alan bir şirket olduğunu belirten Delivery Hero, satın almanın karlı olacağını savundu.  Delivery Hero, Yemeksepeti'nin mevcut yönetimini değiştirmeyecek yola projenin kurucusu Nevzat Aydın’ın CEO’luğunda devam edecek. Delivery Hero’nun 589 milyon dolarlık ödemesi sonrası Yemeksepeti’nin hissdarlarının payına düşen miktarlar da belli oldu.
ASIL KAZANAN 1 KOYUP 5 ALAN 'GENERAL ATLANTIC' FONU OLDU
Yemeksepeti’nin Almanlar’a satışından en karlı çıkan ise bir yatırım fonu oldu. 2012 yılının Eylül ayında Yemeksepeti’ne yatırım yapan General Atlantic bu yatırımdaki karını yaklaşık 2,5 yılda realize etmiş oldu. 17 Eylül 2012’de Yemeksepeti’nin kurucusu Nevzat Aydın, General Atlantic adlı fondan 44 milyon dolar yatırım aldıklarını duyurmuştu. Dünyanın önde gelen yatırım fonlarından General Atlantic’in Türkiye’de ilk yatırım yaptığı şirket olan Yemeksepeti’ne o dönem yüzde kaç ile ortak olduğu açıklanmamıştı. Ancak şirketin Mayıs 2014’te Ticaret Sicil Gazetesi’nde yer alan ortaklık yapısında General Atlantic’in payının yüzde 36.69 olduğu ortaya çıkmıştı. Dün gerçekleşen satış rakamı üzerinden General Atlantic’in payına yüzde 36.69 hisse karşılığı 216 milyon 129 bin dolar düşmüş oldu. Yani General Atlantic 2,5 yıllık bir yatrım ile 44 milyon dolar koyduğu Yemeksepeti’nden 216 milyon dolar (yaklaşık yüzde 500 kar) alarak 172 milyon dolar kar etmiş oldu.
YEMEKSEPETİ SATIŞINDAN HANGİ ORTAK NE KADAR ALACAK?
Ticaret Sicil Gazetesi'nin 2 Mayıs 2014 tarih 8561 sayılı nüshasındaki ortaklık yapısı.
