Seinfeld'in yayın haklarına 180 milyon dolar
ABD'li online video izleme platformu Hulu Seinfeld'in tüm bölümlerinin yayın hakkını 180 milyon dolara satın aldığı iddia edildi.
Variety'nin haberine göre Hulu Seinfeld'in online yayın haklarını 180 milyon dolarlık bir fiyata satın aldı.
Hulu, isteğe bağlı video hizmeti sunan bir web sitesidir. Birleşik Devletler, ve Japonya'da etkinlik göstermektedir. Aylık 8 dolarlık bir abonelik ücreti bulunmaktadır. 
Anlaşmanın bölüm başına yaklaşık 1 milyon dolarlık olduğu ve böylelikle toplam 180 bölümün 180 milyon dolarlık bir meblağa tekabül ettiği söyleniyor.
Henüz resmi bir açıklama yapılmasa da kulislerden edinilen bilgilere göre Bir başka online video platformu olan Netflix Seinfeld'in online yayın haklarını satın almak için yarıştan çekilirken, Yahoo ve Amazon Hulu ile rekabet içindeydi.
Yayın hakları Sony, Jerry Seinfeld ve Larry David'de bulunan dizinin online platforma taşınması geçtiğimiz günlerde Netflix'in "Friends"i kendi bünyesine katmasından sonra bir karşı hamle olarak görülüyor. Netflix Friends'in tüm bölümlerine (236 bölüm, bölüm başına ortalama 500 bin dolar) 118 milyon dolar civarı ödemişti.
Anlaşmanın önümüzdeki saatlerde resmen duyurulması bekleniyor.
SEINFELDSeinfeld ilk olarak 5 Temmuz 1989 yılından yayın hayatına başlamış ve 9 sezon yayınlanarak 14 Mayıs 1998'de final yapmıştır.
Yayınlandığı dönemde dizide geçen birçok replik özellikle ABD'nde günlük hayatın bir parçası olmuş ve şov, tüm sezonlarında reytinglerde ilk ya da ikinci sırayı almıştır. 2002 yılında "TV Guide" dergisi diziyi gelmiş geçmiş en iyi Amerikan tv şovu olarak seçmiştir.Dizi, Larry David ve Jerry Seinfeld tarafından yaratılmış ve başrol oyuncusu da Jerry Seinfeld olmuştur. Temel olarakNew York'un Batı Yakasında geçen - ancak aslında Los Angeles,Kaliforniya'da çekilen- dizide, Jerry ve arkadaşları George Costanza, Elaine Benes ve Cosmo Kramer'ın maceraları konu edilmiştir.
