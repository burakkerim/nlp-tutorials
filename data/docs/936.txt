Matilda Kahl, 3 yıldır her gün işe aynı kıyafetle gidiyor
New York'taki ünlü bir reklam ajansında sanat yönetmenliği yapan Matilda Kahl, son üç yıldır işe aynı kıyafetle gidiyor.
ABD magazin basını dünya devi Saatchi&Saatchi reklam ajansının art direktörlerinden Matilda Kahl'ın kıyafet seçimini konuşuyor.
“Zamanımı ve enerjimi kıyafetlere harcamak istemedim” diyen Matilda Kahl, her sabah hazırlanırken işe geç kalma stresi yaşamaktan, giydiklerinin o günkü toplantılara uygun olup olmadığını düşünmekten bıkıp radikal bir karar almış.Harper’s Bazaar dergisine Nisan ayında yazdığı makalenin ardından tüm dikkatleri üzerine çeken Kahl’ın kararı son günlerde sosyal medyada en çok konuşulan konuların başında geliyor.
Her gün ne giysem stresi yok. Siyah-beyaz zarafet var...
''BASKI HİSSETMEK İSTEMEDİM''Katıldığı bir toplantıda erkek çalışanların hiçbir zaman kıyafet seçme stresi yaşamadığını fark eden Kahl, o günden sonra işe her gün aynı kıyafetle gitme kararı almış. Çalıştığı günlerde yeteri kadar yaratıcı iş üretmesi gerektiğini anlatan Kahl “Bir de giydiklerimle yaratıcı olmak için baskı hissetmek istemedim” diyor.
Mathilda Kahl 28 yaşında
''BLUZU GÖRDÜĞÜM ANDA AŞIK OLDUM''Basit fakat kimliği olan bir kıyafet aramaya başlayan Kahl birkaç günlük arayışın sonunda bu beyaz bluzu bulmuş. Bluzu gördüğü anda aşık olduğunu belirten Kahl, bu kıyafetin hem kendisi için biçilmiş kaftan olduğunu hem de fazla dikkat çekici olmaması nedeniyle ofis ortamında rahat hissedeceğini düşünmüş.
Kıyafet dolabında aynı bluzdan 15 tane var
AYNI BLUZDAN 15, AYNI PANTOLONDAN İSE 6 TANE VARAynı bluzdan 15 tane, aynı pantolondan ise 6 tane alan Kahl 3 yıldır ‘üniformasını’ üzerinden çıkarmıyor.
YAŞASIN HAFTA SONU GELDİ 
Bu da hafta sonu şıklığı.... Kahl, hafta sonları ise siyah ve beyaz üniformasını bir tarafa koyup böyle renkli kıyafetleri de tercih ediyor.
