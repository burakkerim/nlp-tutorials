Enerji Bakanı Yıldız'dan rapor açıklaması
Enerji ve Tabii Kaynaklar Bakanı Taner Yıldız, Akkuyu Nükleer Enerji Santrali raporuna ilişkin bir açıklama yaptı.
Enerji ve Tabii Kaynaklar Bakanı Taner Yıldız, Akkuyu Nükleer Santrali’yle ilgili raporun, mahkemeden gizleniği haberini yalanladı.
Konuyla ilgili bir açıklama yapan Yıldız, raporun denetim değil tespit raporu olduğunu söyledi.
Ayrıca raporun hukuki bir bağlayıcılığı da olmadığını belirten Yıldız, şunları söyledi:
"Biz Uluslararası Atom Enerjisi Ajansı'ndan gönüllü olarak Türkiye'deki durumun tespitinin yapılasmını istedik.
"Bu rapor bir denetim raproıu değil. Bizim istediğimiz bir tespit raporudur. O yüzden bunu bazı ülkeler açıklar, bazıları da açıklamaz. Her açıklanmayan konunun gizlilik olduğunu söylemek bence kasta mahsus bir konudur.
Burada nükleer güç santrallerinin yapılmasına karşı duracak, farklı çevreler tahrik ediyorlar. Bugün ÇED'le alakalı açılan bir davanın konusu bu tespit raporu değildir. Hukuka bağlayıcılığı olan bir rapor da değildir. O yüzden bununla alakalı bir gizem gibi ifade oluşturmak, son derece yanlı ve kasıtlıdır."
Mersin’de 1. İdare Mahkemesi'nin, Enerji Bakanlığı’ndan Uluslararası Atom Enerjisi Ajansı’nın, Akkuyu’daki nükleer santral projesi için hükümete sunduğu raporu istediği; ancak bakanlığın söz konusu raporu mahkemeye vermediği iddia edilmişti.
