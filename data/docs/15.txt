Cameron zaferini ilan etti, Miliband istifa etti
İngiltere'deki seçimin galibi Başbakan David Cameron oldu. Muhafazakar Parti 650 sandalyeli Avam Kamarası'nda 331 milletvekili çıkararak hükümeti  tek başına kurmaya hak kazandı.  Büyük bir yenilgi yaşayan İşçi Partisi lideri Ed Miliband ise istifa etti.
İlişkili Haberler
2 lider istifa etti
20 yaşında milletvekili oldu 
İngiltere'de seçimlerin sonuçları belli oldu. Muhafazakar Parti oyların yüzde 36.8'ini alırken, İşçi Partisi de yüzde 30.5'te kaldı.  AB karşıtı UKIP ise oyların yüzde 12.5'ini almasına rağmen meclise sadece 1 vekil gönderebildi. 
Muhafazakar Parti parlamentoda 329 sandalye kazanarak tek başına hükümet kurmaya hak kazandı. İngiltere Başbakanı David Cameron ikinci dönemi için yetki almak amacıyla Kraliçe İkinci Elizabeth'in huzuruna çıktı.
Ana muhalefet İşçi Partisi ise Avam Kamarası'nda 232 milletvekili ile temsil edilecek. Ağır seçim yenilgisi sonrası İşçi Partisi lideri Ed Miliband istifa etti. 
David Cameron, ikinci dönem başbakanlı için eşiyle birlikte Kraliçe İkinci Elizabeth'in huzuruna çıktı. 
Daily Express: Cameron 10 Numara’daki Başbakanlık Konutu’nda oturmaya devam edecek
İskoçya Ulusal Partisi SNP 56, Liberal Demokrat Parti 8, Kuzey İrlanda Demokratik Birlik Partisi (DUP) 8 ve diğer partiler 15 milletvekilini parlamentoya soktu. İngiliz basını, oy sayımının 650 bölgede tamamlanmasının ardından Cameron'ın parlamentodaki sandalye sayısının 331'e yükseleceği tahmininde bulunuyor.
"YAŞADIĞIM EN TATLI ZAFER"
Başbakan David Cameron seçim zaferinin ardından eşiyle İngiltere Kraliçesi İkinci Elizabeth ile görüşmeye giderken, partisinin sandıktan en çok oyu alarak çıkmasını "Bu yaşadığım en tatlı zafer" sözleriyle değerlendirdi.
"AB REFERANDUMU YAPILACAK"
Başbakan Cameron, 2017'de yapılması sözünü verdiği Avrupa Birliği üyeliğiyle ilgili referandumun yapılacağını söyledi. Cameron, "Evet, Avrupa Birliği'nde geleceğimizi belirleyecek referandumu yapacağız" dedi.
İSKOÇYA'YA YETKİ DEVRİ 
Muhafazakar Parti'nin lideri David Cameron sabaha karşı yaptığı konuşmada yeni hükümetin tüm İngiltere'yi temsil edeceğini söyledi ve İskoçya'ya da "Yetki devrini olabilecek en hızlı şekilde yapacağız" mesajını verdi. 
Seçimde Muhafazakarları destekleyen Murduch’un gazetesi The Sun bugün David Cameron posteriyle çıktı.
48 yaşındaki David Cameron 2010 yılındaki genel seçimde Liberal Demokrat Parti ile koalisyon hükümeti kurmuştu ve parlamentoda 307 Muhafazakar Parti milletvekili bulunuyordu. Cameron, 2005 yılından bu yana MuhafazakarParti'nin genel başkanlığını yapıyor.
3 LİDER İSTİFA ETTİ 
İşçi Partisi ve Liberal Demokrat Parti'de ise ciddi kayıplar yaşandı. Beş yıl boyuca koalisyon ortaklığı yapan Liberal Demokrat Parti'nin Genel Başkanı Nick Clegg görevinden istifa ederken, koalisyon ortaklığı döneminde bakanlık görevlerinde bulunan Vince Cable ve Danny Alexander gibi isimleri de milletvekilliğini kaybetti. İşçi Partisi'nden ise gölge Maliye Bakanı Ed Balls ve gölge Dışişleri Bakanı Alexander Douglas gibi partinin önde gelenleri parlamento dışında kaldı.
PARTİSİNİ İKTİDARA TAŞIYAMADI İşçi Partisi lideri Ed Miliband de seçim sonuçları belli olunca partisindeki görevinden istifa etti. Miliband, Tony Blair ve Gordon Brown sonrası İngiltere solunu toparlayacak isim olamadı. Parti kongresini de kardeşi David Miliband'e karşı kazanmıştı.
Ed Miliband'ın liderliği sallantıda. İşçi Partisi'nin oyları bu seçimde de yükselmedi. Miliband en ağır yenilgiyi ise oy deposu olarak gördüğü İskoçya'da aldı. 
AB KARŞITI LİDER DE GİTTİ  Avrupa Birliği ve göçmen karşıtı görüşleriyle bilinen Birleşik Krallık Bağımsızlık Partisi'nin (UKIP) lideri Nigel Farage da aday olduğu Thanet South bölgesinden seçilemedi. Kazanamazsa parti liderliğinden istifa edeceğini söyleyen Farage, görevinden ayrıldığını duyurdu. UKIP genel seçimde parlamentoya sadece bir milletvekili sokabildi.
Danimarka Başbakanı Helle Thorning-Schmidt'in eşi Stephen Kinnock İşçi Partisi'nden vekil seçilmeyi başardı. 
DANİMARKA BAŞBAKANI'NIN EŞİ DE MECLİS'TE 
Danimarka Başbakanı Helle Thorning-Schmidt'in eşi Stephen Kinnock da Galler'in Aberavon bölgesinden İşçi Partisi milletvekili seçildi. 44 yaşındaki Stephen Kinnock, İşçi Partisi'nin eski liderlerinden Neil Kinnock'un oğlu.
Seçimde ağır yenilgi alan Nick Clegg'in istifa etmesi bekleniyor. 
LİBERAL DEMOKRATLARDA HEZİMET Seçim hezimet yaşayan bir diğer aday ise Liberal Demokrat Parti lideri Nick Clegg oldu. Avam Kamarası'nda dün 57 milletvekili olan Liberal Demokrat Parti, bu seçimle tam 46 sandalye kaybetti. Liberal Demokratlar sadece 8 milletvekili çıkarabildiler.
SNP adayı 20 yaşındaki Mhairi Black seçimi kazanarak 348 yıl sonra bir ilk başardı. 
İSKOÇ KIZ 20 YAŞINDA MECLİSE GİRDİ
İngiltere seçimlerinde en büyük sürprizi 20 yaşında AvamKamarası’na seçilen Mhairi Black yaptı. SNP’den İskoçya vekili seçilen genç kadın, 1667'den bu yana parlamentoya girmeyi başaran en genç milletvekili oldu.
20 yaşındaki SNP adayı Mhairi Black, İşçi Partisi'nden Douglas Alexander'ı Güney Renfrewshire seçim bölgesinde geride bırakmayı başardı. SNP’nin İskoçya’yı silip süpürmesi İşçi Partisi’ne de büyük şok yaşattı.
