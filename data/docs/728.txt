Başbakan Davutoğlu'dan YÖK'e harç talimatı
Başbakan Ahmet Davutoğlu, bu bahar döneminden itibaren yeniden uygulanmaya başlayan katlamalı harç sistemi ile ilgili sorunların çözülmesi için talimat verdi.
2015 bahar döneminden itibaren geri dönen katlamalı harç sistemi öğrencilerin tepkisine yol açmıştı.
YÖK Başkanı Prof. Dr. Yekta Saraç, son günlerde tartışılan konuya ilişkin açıklama yaptı.Sorunun çözümü için Milli Eğitim Bakanı Nabi Avcı ve Başbakan Davutoğlu ile görüştüğünü belirten Saraç, "Kendileri sorunun çözümüne yönelik çalışma başlatılması talimatını verdiler. Çok kısa bir süre içerisinde bu konuda gelişme kaydedileceğini umuyoruz" diye konuştu.KATLAMALI HARÇ SİSTEMİ NEDİR?Katlamalı harç sistemine göre bir dersi 3. kez veya daha fazla alan öğrenciler o ders için, üniversiteyi uzatan öğrencilerse her ders için katlamalı olarak katkı payı ve öğrenim ücreti ödüyor.
