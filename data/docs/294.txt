68. Cannes Film Festivali'nde yarışacak filmler açıklandı
68. Cannes Film Festivali'nde büyük ödül Altın Palmiye için yarışacak filmler açıklandı.
Cannes Film Festivali Başkanı Pierre Lescure ve Cannes Film Festivali Yöneticisi Thierry Fremaux Paris’te düzenlenen basın toplantısında, Altın Palmiye için mücadele edecek filmleri kamuoyuna duyurdular.
Bu yıl Altın Palmiye adayı filmler ve yönetmenleri şöyle :
Sicario : Denis VilleneuveThe Sea of Trees : Gus Van SantLouder Than Bombs : Joachim TrierYouth : Paolo SorrentinoSaul Fia : Laszlo NemesMia Madre : Nanni MorettiMon Roi : MaiwennThe Lobster : Yorgos LanthimosMacbeth : Justin KurzelUmimachi Diary : Hirokazu Kore-EdaShan He Gu Ren : Jia Zhang-KeNie Yinniang : Hou Hsiao HsieCarol : Todd HaynesIl Racconto Dei Racconti : Matteo GarroneMargurite et Julien : Valerie DonzelliLa Loi du Marche : Stephane BrizeDheepan : Jacques Audiard."
Festivalde Türk yönetmen Ziya Demirel'in "Salı" adlı filmi de kısa metraj kategorisinde yarışacak. 
Yönetmen Rezan Yeşilbaş'ın "Sessiz" adlı filmi 65. Cannes Film Festivali'nde kısa metraj kategorisinde en iyi film ödülüne layık görülmüştü.
Festivalin açılışı 1987 yılından bu yana ilk kez bir kadın yönetmenin filmi ile yapılacak. Açılışta Emmanuelle Bercot'nun "La Tete Haute" filmi gösterilecek.
Cannes Film Festivali'nin jüri başkanlığını bu yıl ilk kez iki kişi yürütecek. Yönetmen Joel ve Ethan Coen kardeşler festivalin jüri başkanlığını yapacak.
Yönetmen kardeşler, 1991'de "Barton Fink" filmiyle Cannes Film Festivali'nde Altın Palmiye kazanmış, 2013'te de "Inside Llewyn Davis" filmiyle festivalin Büyük Ödülü'ne (Grand Prix) layık görülmüştü. Coen kardeşlerin kariyerinde dönüm noktası özelliği taşıyan "Fargo" filmi ise "en iyi kadın oyuncu" ve "en iyi orijinal senaryo" dallarında Oscar ödülü almıştı.
Toplantıda Coen kardeşlerin, Altın Palmiye'nin sahibi yönetmen Nuri Bilge Ceylan'ın "İklimler" filmine göndermeler yaptığı "World Cinema" adlı kısa filmi de gösterildi.
Festival bu yıl 13-24 Mayıs tarihleri arasında Fransa'nın Cannes şehrinde gerçekleştirilecek.
