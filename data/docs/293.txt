Cannes jürisinin üyeleri belli oldu
Ünlü yönetmen kardeşler Joel ve Ethan Coen’in başkanlığını yapacağı 68. Cannes Film Festivali jürisinin üyeleri açıklandı.
68. Cannes Film Festivali’nin jüri üyeleri açıklandı.
Festival komitesinden yapılan yazılı açıklamaya göre, Fransız oyuncu Sophie Marceau, Kanadalı sinemacı Xavier Dolan, İngiliz oyuncu Sienna Miller, Meksikalı yönetmen Guillermo del Toro, İspanyol oyuncu Rossy de Palma, Malili şarkıcı Rokia Traore ile Amerikalı aktör Jake Gyllenhaal bu yıl jüride yer alan isimler.
Ünlü yönetmen kardeşler Joel ve Ethan Coen ise bu yılki jürinin başkanlığını yapacak. Festival, 13-24 Mayıs tarihleri arasında düzenlenecek.
Yönetmen Emmanuelle Bercot'nun "La Tete Haute" filminin gösterimi ile açılacak festivalde, Türk yönetmen Ziya Demirel'in "Salı" adlı filmi de kısa metraj kategorisinde yarışacak. 
Bu yıl Altın Palmiye adayı filmler ve yönetmenleri şöyle :
"Sicario : Denis Villeneuve, The Sea of Trees : Gus Van Sant, Louder Than Bombs : Joachim Trier, Youth : Paolo Sorrentino, Saul Fia : Laszlo Nemes, Mia Madre : Nanni Moretti, Mon Roi : Maiwenn, The Lobster : Yorgos Lanthimos, Macbeth : Justin Kurzel, Umimachi Diary : Hirokazu Kore-Eda, Shan He Gu Ren : Jia Zhang-Ke, Nie Yinniang : Hou Hsiao Hsien, Carol : Todd Haynes, Il Racconto Dei Racconti : Matteo Garrone, Margurite et Julien : Valerie Donzelli, La Loi du Marche : Stephane Brize, Dheepan : Jacques Audiard."
