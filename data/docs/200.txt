TIDAL umduğunu bulamadı
Son dönemde yaptığı şarkılardan ziyade ticari girişimleriyle anılan ABD'li şarkıcı Jay Z'nin büyük umutlarla tanıttığı müzik veri akışı servisi TIDAL, bekleneni veremedi.
İlişkili Haberler
Ünlü müzisyenler Spotify'a karşı
Eşi Beyonce, Kanye West, Nicki Minaj, Rihanna ve Madonna gibi isimlerin desteğini alan ve geçen ay büyük bir lansman ile kullanıma giren uygulama App Store'da alt sıralarda yer aldı.
Rakibi olduğu uygulamalardan Spotify'ın 17'nci, Beats Music'in 58'inci sırada oldığı sıralamada TIDAL 664'üncü sıradan dahil oldu.Jay Z, sektörün lider markası Spotify ve Apple'ın benzer uygulaması Beats Music'in arkasında kalan Tidal için 56 milyon dolarlık (145 milyon TL) bir yatırım yapmıştı 
Jay Z (solda)
25 milyon şarkıyı ve 75 bin video klibi bünyesinde bulunduran uygulamanın Hi-fi versiyonunun fiyatı aylık 27,99 TL, normal kalitede müzik dinleyebileceğiniz seçenek ise 12,99 TL.
Spotifty'ın aksine ücretsiz üyelik modeli sunmayan uygulamanın söz konusu başarısızlığında bu politikanın da etkili olduğuna inanılıyor. Forbes dergisinin araştırmasına göre Beyonce ile eşi Jay Z, yıllık 105 milyon dolarlık kazançları ile ile ‘dünyanın en çok kazanan çifti’ konumunda. İkilinin istenen başarıyı yakalayamayan TIDAL'ı kullanımdan kaldırabileceği iddia ediliyor.
