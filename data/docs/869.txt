Fitch'ten Türkiye açıklaması
Uluslararası kredi derecelendirme kuruluşu Fitch Ratings, Türkiye'nin düşen cari açığını da içeren dış dengelenme kapasitesinin, çeşitli önlemlerle kendini ispatladığını bildirdi.
Fitch'in resmi internet sitesinden yayımladığı açıklamada, birçok büyük gelişen ülkenin sıkılaştırma krizinden (Taper Tantrum) bu yana geçen 2 yılda, ABD'nin faiz artırımına karşı kırılgan olmayı sürdürdüğü ifade edildi.Bu dönemde gelişen ülkelerin makroekonomik zemin ve politika trendlerindeki değişimin, nispeten zayıf noktaların farklılaşmasına yol açtığına işaret edilen açıklamada, "Brezilya, Hindistan, Endonezya, Güney Afrika ve Türkiye'de, 2013 yılında Fed'in tahvil alımlarında azaltımı dikkate almaya başlamasıyla sermaye çıkışı riskleri kendini göstermiş, bu da ülkelerin para birimlerinde volatiliteye (oynaklık-dalgalanma) ve kredi daralmasına neden olmuştu" değerlendirmesi yapıldı.Açıklamada, geçen 2 yılda Hindistan'ın kırılganlıklarının azaldığı, değişen politika ortamının ülkenin makroekonomik risk profilini pozitif etkilediği belirtilerek, şunlar kaydedildi:"Hindistan aynı zamanda, aynı nota sahip diğer ülkelere göre nispeten daha güçlü bir dış dengeye sahip. Net bir emtia ithalatçısı olan Hindistan, 2014'ün ortasından bu yana düşen petrol fiyatlarından da yararlandı. Endonezya'nın izlediği politika da güçlendi ve bu da dış profilin iyileşmesiyle sonuçlandı. Ancak, ülke dış şoklara karşı kırılganlık hala sürüyor. Bu ülkelerin aksine Brezilya ve Güney Afrika'nın makroekonomik profili, 2 yıldan bu yana zayıfladı. Brezilya'nın dış tamponları güçlü ama makroekonomik düzenlemeler konusunda yavaşlama söz konusu. Uluslararası finansman koşullarında sıkılaşma ve para birimindeki oynaklık da dış finansmana erişimi azaltabilir."Güney Afrika'nın ise ikiz açık sorununun sürdüğüne işaret edilen açıklamada, kamu ve dış borç oranındaki artışın yüksek dış fonlama ihtiyacını beraberinde getirdiği dile getirildi.Açıklamada, Türkiye'nin düşen cari açığını da içeren dış dengelenme kapasitesinin, çeşitli önlemlerle kendini ispatladığı belirtilerek, "Türkiye, sermaye çıkışlarında 'ani duruş' olmadan bir önceki volatiliteyi atlatmıştır ama dış finansmana bağımlılık hala yüksek" ifadelerine yer verildi.ABD'nin 2013 yılında tahvil alımlarının azaltılacağı sinyalinin vermesi sonrasında piyasaların verdiği tepki, "sıkılaştırma krizi" anlamına gelen "taper tantrum" şeklinde nitelendiriliyor.
