70 yaşında YGS’ye girdi
Bursa’nın İnegöl ilçesinde YGS’ye giren 70 yaşındaki Ali Çelebi, torunlarıyla beraber girdiği sınavda dikkatleri üzerine çekti.
Türkiye genelinde gerçekleştirilen YGS’de bir çok öğrenci ter dökerken, İnegöl’de 70’inde okuma azmini yakalayan yaşlı adam torunları yaşındaki öğrencilerle aynı sırada sınav heyecanı yaşadı.
TERCİHİ HUKUKEğitimin beşikten mezara olduğunun altını çizen aday Bayram Ali Çelebi, İnegöl İmam Hatip Lisesinde ilk kez YGS heyecanı yaşadı. Kazanması halinde hukuk fakültesini seçeceğini belirten Çelebi, "İlk kez YGS sınavına girdim. Beşikten mezara kadar ilim tahsil etmek lazım. Ortaokul ve liseyi dışarıdan bitirdim. Sınavda 70 soru yaptım. İnşallah kazanırım. Sorular zor değildi. Ama bizim kültürümüzle ilgisi olmayan sorular vardı. Ecnebi bir yazarın söylediği söz de ne demek istendiği sorulmuş. Ya beni ne ilgilendirir. Bir yabancının sözünün yer aldığı sorular bizim meşgul olacağımız mesele değil ki” şeklinde konuştu.
İlişkili Haberler
YGS sona erdi
YGS'ye girenler didik didik arandı
YGS’den sonra neler yapılmalı?
Hukuk bölümünü seçeceğini aktaran Çelebi, “Hukuk dalında tecrübelerim fazla. O yüzden o bölümü seçeceğim. Gerekirse yurt dışında okuyacağım. İmkanım var. Yabancı dil olarak İngilizcem de var" dedi. Trabzon’un Çaykara ilçesinde ikamet ettiğini aktaran Çelebi, “İşlerim nedeniyle İnegöl’de bulundum. Biraz daha İnegöl’de kalacağım için sınav yeri olarak İnegöl’ü seçtim. Eğer barajı aşarsam LYS’ye Trabzon’da girebilirim” dedi.
