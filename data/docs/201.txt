Yurtta hava durumu
Soğuk hava Türkiye genelinde etkisini sürdürüyor. Doğu kesimlerde kuvvetli kar yağışı sebebiyle ulaşımda aksamalar yaşanabilir. Cumadan itibaren sıcaklıklar batı kesimlerden başlayarak yeniden mevsim normallerine çıkacak. Hafta sonu sıcaklık batıda 7-8, iç kesimlerde 3 ila 5 derece artacak.
İSTANBUL - İstanbul'da perşembe hava yine çoğunlukla bulutlu, sıcaklık 9 derecenin altında. Cuma ise güneşli bir gün, sıcaklık 12 derece, hafta sonu 14-15 derece ama yağmur da var. Ankara parçalı bulutlu, gündüz 6, gece 1 derece. İzmir güneşli, 14 derece, rüzgar yine üşütüyor. Bursa bulutlu, Adana'daki kuvvetli yağmurlar kesiliyor.
-Marmara'da perşembe de hava soğuk ve bulutlu, bölgenin doğusunda zayıf yağmur sürebilir. Cuma-pazar arasında ise lodosla sıcaklık 10-15 derece arasına çıkacak ancak lodos hafif yağmurlara da yol açacak.
-İç Anadolu'da kar yağışları hafif olarak Sivas, Kayseri, Niğde arasında sürecek, sıcaklık 1 ila 5 derece. Gece ise hava açacağından kuvvetli ayaz ve buzlanma oluşacak. Sıcaklık -3/-4 dereceye inecek.
-Ege'de perşembe de rüzgarlar kuzeyli ve soğuk ancak hızını hafifletiyor. Havanın açmasıyla gece iç kesimlerde zirai don riski var. Cumadan salıya kadar bölgede sıcaklıklar 8-10 derece artacak ama lodosla gelen yağmurlar da görülecek.
-Akdeniz'de yağışların kesilmesiyle hava açıyor. Bölgenin iç kesimlerinde ise don oluşacak. Tarım üreticileri dikkatli olmalı. Sıcaklık 16-17 dereceye indi. Güneydoğu'daki yağmurlar ise Diyarbakır-Mardin arasında daha kuvvetli yağacak. sıcaklık 9-10 dereceye indi.
-Doğu Anadolu'da yaşayanlar dikkat! Yer yer yoğun yağacak kar sebebiyle çok sayıda köy yolu ulaşıma kapanabilir. Sıcaklık Van ve Elazığ'da 5, Erzurum'da 0 dereceye iniyor. Cuma günü yağış kesilecek.
-Karadeniz genelinde yağışlar sürüyor. Bolu, Çorum, Gümüşhane, Bayburt boyunca bölgenin iç kesimlerinde kar yağışı görüleceğinden sürücüler dikkatli seyretmeli.
