ABD'de Suriye'de "güvenli bölge" tartışması
Suriye'de güvenli bölge oluşturma tartışması Washington'da ABD Savunma Bakanı ve Genelkurmay Başkanı'na soruldu. ABD'li yetkililer bunun askeri olarak yapılabileceğini ancak maliyeti yüksek bir muharebe misyonunun göze alınması gerektiğini vurguladı.
İlişkili Haberler
Esad'ın varil bombaları 11 sivil öldürdü 
Davutoğlu'na Suriyeli yanıtı
Esad'ın Yermuk'taki kurnaz planı
Suriye'de güvenli bölge oluşturulması tartışmaları yine ABD'nin gündeminde. Pentagon'un 2016 yılı bütçesiyle ilgili Senato Tahsisatlar Komitesi'nde yapılan oturumda Savunma Bakanı Ashton Carter ve Genelkurmay Başkanı Martin Dempsey'e bu konuda sorular yöneltildi. ABD Genelkurmay Başkanı Dempsey güvenli bölgenin uygulanabilmesi için bölgesel ortakların da sürece dahil olması gerektiğini belirtti. Dempsey, "ABD Merkez Kuvvetler Komutanlığı, Avrupa Komutanlığı ve Türk meslektaşlarımızla bir süredir bu tür bir olasılığın planlamasını yapıyoruz. Askeri olarak bunu yapabiliriz" dedi. Ancak Dempsey bunu yapmanın ek maliyete yol açağını vurguladı. ABD Savunma Bakanı Carter ise, Suriye'de ve çevresinde oluşturulacak bölgelerin güvenliğinin nasıl sağlanacağı konusunun zorluk yarattığını söyledi. Bunun "büyük bir muharebe misyonu" anlamı taşıdığına işaret eden Carter, "Önce böyle bir alan yaratmak, sonra da bunu elde tutmak için mücadele vermemiz lazım" dedi. Suriye'de ise, çatışmalar şiddetlenirken Esad yönetiminin kimyasal silahların kullanımına yeniden başladığı belirtiliyor. Yardım ekipleri özellike son dönemde muhaliflere yönelik saldırılarda artan oranda klor bombalarının kullanıldığını ileri sürüyor.
