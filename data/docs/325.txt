Kanserle mücadelede başarıyı etkiliyor
Teknolojideki gelişmeler sayesinde kanserle savaşta başarı da artıyor. Robotik cerrahiyle kanserli bölgeye yapılan uygulamalar ve ameliyat sırasında gerçekleştirilen tek doz radyoterapi (IORT), yüz güldüren uygulamalar arasında.
İlişkili Haberler
Kanserden koruyan 9 besin
Bu belirtiler kanser habercisi olabilir!
Kanserde doğru bilinen 13 yanlış!
Genel Cerrahi Uzmanı Prof. Dr. Oktar Asoğlu, hedefe yönelik uygulamalarla kanser tedavisinde önemli başarılar alınabildiğine dikkat çekiyor. Özellikle robotik cerrahinin hasta konforuna olumlu katkı yaptığını aktaran Prof. Asoğlu’nun verdiği bilgilere göre, minimal invaziv teknik ya da başka bir deyişle robotik cerrahi uygulamaları kanser cerrahisinin özel bir alanı. Geleneksel ameliyatta, karın içine ulaşmak için karnı boydan boya kaplayan bir kesi yapılması zorunluluğu var. Ancak robotik teknikte, yalnızca 0,5-1 cm boyutunda birkaç kesi ile ameliyatlar tamamlanabiliyor. Kesilere yerleştirilen aparatlarla karın içini görmeye yarayan kamera ve robotik teknik için özel geliştirilmiş aletler karın içinde ilerletilerek ameliyat yapılıyor. Kameradan gelen görüntüler yüksek çözünürlüklü video monitörlerince ameliyathaneye aktarılıyor. Bu sistem geleneksel yöntemlerle yapılan ameliyatların çok daha küçük kesilerle yapılmasını sağlıyor. Açık cerrahiye kıyasla, robotik ameliyatlar sayesinde hastaların daha az ağrısı oluyor, daha hızlı iyileşme sağlanıyor ve hastanede kalış süresi kısalıyor. Daha iyi onkolojik sonuçlar elde edilebiliyor. Ayrıca ameliyat sırasındaki görüntü aktarımı sayesinde çok sayıda cerrah, bu tekniği anında izleyebiliyor ve eğitim süreçlerine katkı sağlıyor. NÜKSKLERDE IORT’LA SAĞ KALIM ŞANSI ARTIYOR Özellikle nüks kanserlerde, cerrahi sırasında gerçekleştirilen tek doz radyoterapi uygulaması (IORT) ile sevindirici sonuçlar elde edildiğini belirten Prof. Asoğlu, “İntra Operatif Radyoterapi (IORT) ile kanser ameliyatı sırasında verilen tek doz radyoterapi sayesinde hedef odaklı sonuç elde etmek mümkün. IORT özellikle sindirim sistemi kanserlerinde cerrahinin başarısını oldukça arttıran bir uygulama. Yanı sıra, daha nadir olarak meme kanseri ve çocukluk çağı tümörlerinde de kullanılabiliyor” şeklinde konuşuyor.
TEK DOZ RADYOTERAPİ İLE AVANTAJ SAĞLANIYORSeçilmiş hastalarda ameliyat sırasında uygulanan tek doz ışın tedavisi ile hastanın daha sonra radyoterapi almasına gerek kalmıyor. Prof. Dr. Oktar Asoğlu, özellikle nüks kanser ameliyatı sırasında kullanılan, IORT tedavisi ile yalnızca sorunlu bölgeye verilen yoğun ışın tedavisi ile sağlam dokuların tamamen korunabildiğine dikkat çekiyor. Prof. Asoğlu “IORT yönteminde, tümör cerrahi operasyon ile çıkarılıyor. Sonrasında riskli bölge ışın tedavisi için hazırlanıyor. Hasta anestezi altındayken cerrah, karın içi organları bölgeden uzaklaştırarak bir alan açıyor. Radyasyon onkoloğunun, vakaya özel olarak belirlediği doz saptamasının ardından ışın tedavisi tek doz olarak kullanılıyor. Işın işlemi bittikten sonra yara kapatılarak ameliyata son veriliyor”diyor.
