Genel seçimler için ilk oy Avustralya’da kullanıldı
Avustralya, ileri saat uygulamasından dolayı Türkiye'deki milletvekili genel seçimi için yurtdışında ilk oy kullanılan ülke oldu.
Yurt dışında bugün başlayacak ve 31 Mayıs'a kadar devam edecek milletvekili genel seçiminde Avrupa'da 57 noktada yaklaşık 2,5 milyon vatandaşın oy vermesi bekleniyor. 
Avustralya'da yaşayan gurbetçiler, 25. Dönem Milletvekili Genel Seçimi için saat farkı nedeniyle yurtdışında ilk oy kullanan vatandaşlar oldu.
Genel seçimler için yapılan oy verme işlemleri, Kanberra Büyükelçiliği, Melburn ve Sidney başkonsolosluklarına konulan sandıklarda başladı. 
İlk oyu Melbourne Başkonsolosluğu'nda kurulan 1 numaralı sandıkta Melahat Özkan kullandı. Sabah erken saatlerde konsolosluğa gelen Melahat Özkan, çok mutlu olduğunu belirterek, ‘‘Memleketimize, devletimize hayırlı, uğurlu olsun inşallah seçimler. İlk defa Avustralya’da oy kullanıyoruz, heyecanlıyım’’ dedi.
Cumhurbaşkanı seçiminde uyguladığı, yurt dışı temsilciliklerde randevuyla oy kullanma prosedürünü iptal eden Yüksek Seçim Kurulu (YSK), genel seçimde oy kullanma tarihlerini ülkelerdeki seçmen yoğunluğuna göre belirledi.YSK'nın aldığı karar ubugünca, Almanya'da 13, Fransa'da 6, Yunanistan'da 4, Avusturya, Bulgaristan ve İsviçre'de üçer, İngiltere, İtalya, Belçika, Hollanda, İspanya, Romanya ve Ukrayna'da ikişer temsilcilikte oy verilebilecek. Avrupa'daki diğer ülkelerde ise birer temsilcilikte oy kullanılacak.AVRUPA'DAKİ ÜLKELERDE OY KULLANMA SÜRELERİ İSE:Almanya, Avusturya, Belçika, Danimarka, Fransa, İsviçre'de 8-31 Mayıs'ta 24 gün, Norveç'te 22-31 Mayıs'ta 10 gün, Romanya'da 28-31 Mayıs'ta 4 gün, Bulgaristan, Hollanda, İtalya'da 29-31 Mayıs'ta 3 gün, Birleşik Krallık, Bosna Hersek, Makedonya, Yunanistan'da 30-31 Mayıs'ta 2 gün, Arnavutluk, Çek Cumhuriyeti, Finlandiya, İrlanda, İspanya, İsveç, Kosova, Macaristan, Polonya ve Ukrayna'da 31 Mayıs'ta 1 gün.Yurt dışında en fazla Türk seçmen Almanya'da yaşıyor. Almanya'da 1 milyon 404 bin 987 kişi, Fransa'da 311 bin 796, Hollanda'da 242 bin 993 seçmen bulunuyor.
OY VERME İŞLEMİOy verme işlemi sırasında YSK tarafından özel imal ettirilen ve "Türkiye Yüksek Seçim Kurulu" filigranı bulunan birleşik oy pusulası ile YSK tarafından hazırlanan filigranlı sarı renkli zarflar ve "Tercih" veya "Evet" mührü kullanılacak.Yurt dışındaki sandık kurulları, oy verme işlemi tamamlandıktan sonra kaç kişinin oy kullandığını belirleyecek ve oy zarflarını oy torbalarına koyarak mühürledikten sonra saklama kuruluna teslim edecek.Güvenli odalarda saklanan oylar, oy verme işlemlerinin sona erdiği gün belirli bölgelerde toplanacak ve daha sonra uçaklarla Türkiye'ye transfer edilecek. Oylar, Türkiye'den giden ve siyasi parti temsilcilerinin de bulunduğu ayrı bir heyet tarafından alınacak. Yurt dışında kullandırılan oylar, 7 Haziran'da Türkiye'ye ulaşmış olacak ve yurt içindeki oylarla açılıp sayılacak.Yurt dışındaki seçmenler 8 Mayıs-7 Haziran tarihleri arasında 33 gümrük kapısında da oy verebilecek.YURT DIŞINDA TOPLAM 2 MİLYON 848 BİN 652 SEÇMENYurt dışında Türk nüfusunun 500'ün altında olan yerlerde sandık kurulmayacağı için yurt dışındaki 2 milyon 866 bin 940 kayıtlı seçmenden 2 milyon 848 bin 652'si oy kullanabilecek. 89 temsilcilikte kayıtlı 18 bin 288 kişi bulundukları ülkelerde oy kullanamayacak.Seçmenlerin oy kullanacakları yerler YSK’nın internet sitesi üzerinden sorgulanabiliyor.ALMANYAAlmanya'da bulunan 1 milyon 404 bin 987 seçmen oylarını Berlin, Frankfurt, Hamburg, Hannover, Köln, Düssedorf, Münih, Mainz, Nürnberg, Stuttgart, Karlsruhe, Essen ve Münster başkonsolosluklarınca belirlenen yerlerde kullanacak. Tüm Almanya'da 8 Mayıs'ta başlayacak oy verme işlemi 31 Mayıs'a kadar 10.00-19.00 saatleri arasında gerçekleştirilecek.Dışişleri Bakanı Mevlüt Çavuşoğlu, Münih'te Almanya'da görev yapan başkonsoloslarla toplantı yaparak seçim hazırlıklarını görüştü. Dışişleri Bakanı Yardımcısı Naci Koru da Berlin Başkonsolosluğundaki son hazırlıkları yerinde inceledi.Berlin'de başkonsolosluk binasının bahçesine konteynerlere sekiz sandık kuruldu. Hannover'de fuar alanında, Essen bölgesinde ise Dortmund Türk Eğitim Merkezi'nde oy kullanılacak. Köln'de de başkonsolosluk binasının bahçesine seçim çadırları kuruldu. FRANSAFransa’da yaşayan 311 bin 796 seçmen, kayıtlı oldukları Paris, Strasbourg, Marsilya, Lyon, Nant ve Bordo başkonsolosluklarında, 8-31 Mayıs tarihleri arasında oy kullanacak. Oy verme işlemi 10.00-19.00 saatleri arasında gerçekleşecek.Türkiye'nin Paris Başkonsolosu İhsan Emre Kadıoğlu, AA muhabirine yaptığı açıklamada, seçmenlerin oy vermek için son günü beklememesi gerektiğini söyledi.Kadıoğlu, geçen yıl randevu sistemi ve seçimlerin tatil dönemine rastlaması nedeniyle Paris'te 124 bin seçmenden 20 bininin oy kullandığını hatırlatarak bu yıl sürenin uzun olması ve çalışma dönemine denk gelmesi dolayısıyla katılımın iki kat artmasını beklediklerini ifade etti.HOLLANDAGenel seçimde, Hollanda'da bulunan 242 bin 993 seçmenden yaklaşık 175 bininin ikamet ettiği Rotterdam Başkonsolosluğu bölgesinde 50, yaklaşık 66 bin seçmenin bulunduğu Deventer Başkonsolosluğu bölgesinde ise 20 sandık kurulacak.Seçmen sayısı bakımından yurt dışındaki en büyük seçim bölgesi olan Türkiye’nin Rotterdam Başkonsolosluğu görev alanında ikamet eden vatandaşlar, Lahey yakınlarındaki Rijswijk kentinde bulunan De Broodfabriek adlı fuar merkezinde kurulacak sandıklarda oy kullanacak.Hollanda'da oy verme işlemi 29, 30 ve 31 Mayıs tarihlerinde 10.00-19.00 saatleri arasında gerçekleşecek.AA muhabirine hazırlıklarla ilgili bilgi veren Türkiye’nin Rotterdam Başkonsolosu Togan Oral, oy kullanma işlemi için gerekli tüm hazırlıkların tamamlandığını belirterek Hollanda makamlarıyla da yakın işbirliği içinde olduklarına işaret etti.Hollanda’da bazı sivil toplum kuruluşlarının, seçime katılımı artırmak için belirli yerlerden otobüslerle seçmenleri oy verme merkezine taşıması da bekleniyor.BELÇİKABelçika'da 131 bin kayıtlı seçmen, milletvekili genel seçimi için bugün oy kullanmaya başlayacak.Seçmenler, Brüksel ve Anvers başkonsolosluklarında kurulan üçer sandıkta 8-31 Mayıs tarihlerinde 10.00-19.00 saatleri arasında oy verebilecek. Hafta sonları sandık sayısı Brüksel Başkonsolosluğunda 6'ya ve Anvers Başkonsolosluğunda 4'e yükselecek.Türkiye'nin Brüksel Başkonsolosu Ali Barış Ulusoy, AA muhabirine yaptığı açıklamada, 24 günlük kesintisiz seçim maratonuyla ilgili tüm hazırlıkları tamamladıklarını belirterek tüm seçmenleri vatandaşlık görevlerini yerine getirmeye davet etti.Ulusoy, "Brüksel Başkonsolosluğu bölgesindeki 65 bin ve Anvers bölgesindeki 66 bin seçmenimizi sandıklara bekliyoruz. Burada oy kullanmak suretiyle iradelerini Türkiye'ye yansıtmalarını ve kendilerine yıllar sonra tanınan oy hakkını kullanmalarını önemle rica ediyor ve kendilerine davette bulunuyoruz" dedi.Seçmenlerin oylarının güvenliğinden hiçbir şekilde endişe etmemelerini isteyen Ulusoy, seçim süresince kullanılan oyların siyasi partilerin görevlendirdikleri sandık kurulu üyeleri ve müşahitlerinin huzurunda her akşam mühürlü ve numaralandırılmış çuvallara ancak üç farklı anahtarın bir araya gelmesiyle açılabilen depoda saklayacaklarını ve bu anahtarların ikisinin kurayla belirlenen iki farklı parti görevlisinde bulunacağını anlattı.Ulusoy, istek gelmesi halinde kilitlerin değiştirilmesinin dahi mümkün olduğunu belirtti.AVUSTURYAAvusturya'da yaşayan Türk seçmenlerin oy kullanacağı yerlerde de tüm hazırlıklar tamamlandı.Türkiye'nin Viyana Başkonsolosu Tayyar Kağan Atay, AA muhabirine yaptığı açıklamada, 8-31 Mayıs tarihleri arasında 24 gün sürecek oy verme işlemi için YSK tarafından gönderilen malzemelerin alındığını, bilişim altyapısının kurulduğunu ve mekanın düzenlendiğini bildirdi. Atay, başkonsolosluğun bahçesine vatandaşlar için çadırdan bekleme salonu yapıldığını söyledi.Viyana'da hafta içi 4, hafta sonu 5 sandık kurulacağını kaydeden Atay, bir sorun yaşanmaması için oy kullanmaya gelecek vatandaşların YSK'nın internet sitesinden yurt dışı seçmen kütüğüne kayıtlı olup olmadıklarını kontrol etmelerini ve yanlarında kimlik numaralarını gösteren pasaport veya nüfus cüzdanıyla gelmelerini istedi.Kayıtlı seçmen sayısının yaklaşık 107 bin olduğu Avusturya'da, Viyana, Salzburg ve Bregenz'de toplam 8 sandık kuruldu.İSVİÇREİsviçre'de de 25. Dönem Milletvekili Genel Seçimleri seçmen kütüğüne kayıtlı bulunan Türklerin oy kullanacağı 8-31 Mayıs arasındaki oy verme işlemleri için yapılan hazırlıklar tamamlandı. Ülkedeki büyükelçilik ve başkonsolosluklarda sandıklar kuruldu.YSK verilerine göre, bu seçimler için İsviçre’de 91 bin 647 seçmen oy kullanacak. Vatandaşlar, hafta sonları dahil her gün 10.00-19.00 saatleri arasında, Türkiye'nin Bern Büyükelçiliği kançılarya binasında iki, Zürih Başkonsolosluğunda dört, Cenevre Başkonsolosluğunda bir sandıkta oylarını kullanabilecekler.BİRLEŞİK KRALLIKTürk seçmenler, Birleşik Krallık'ta iki şehirde, Londra ve Edinburgh'da oy kullanacak. Oy verme işlemi 30-31 Mayıs tarihlerinde 2 gün sürecek. Londra Başkonsolosluğuna kayıtlı Türk vatandaşları Olympia Sergi ve Konferans Merkezi'nde, Edinburgh Başkonsolosluğuna kayıtlı vatandaşlar ise Edinburgh Başkonsolosluğu çalışma ofisinde oy kullanabilecek.Birleşik Krallık'ta kayıtlı 84 bin 559 seçmen bulunuyor.İTALYAVatandaşlar 13 bin 591 kayıtlı seçmenin bulunduğu İtalya'da, iki oy merkezinde seçime katılabilecek. Türkiye'nin Roma Büyükelçiliği Konsolosluk biriminde ve Milano Başkonsolosluğunda kurulacak sandıklarda oy verilebilecek.Ülkede 29-30-31 Mayıs tarihlerinde 3 gün boyunca devam edecek oy verme işlemi için oy kullanma merkezlerine dönüştürülecek yerlerde teknik hazırlıklar sürüyor. Diğer taraftan, oy verme merkezlerinde mevcut konsolosluk faaliyetlerinin devam etmesi sebebiyle fiziksel hazırlıkların son gün yapılacağı öğrenildi. Hazırlıklar çerçevesinde şu ana kadar Roma Büyükelçiliği Konsolosluk birimi ile Milano Başkonsolosluğu panolarına seçim ve oy verme işlemine yönelik bilgilendirici afişler asıldı. YUNANİSTANYunanistan’da ikamet eden Türk vatandaşları, Atina-Pire, Selanik, Gümülcine ve Rodos başkonsolosluklarında kurulacak 4 sandıkta 30-31 Mayıs tarihlerinde 10.00-19.00 saatleri arasında oy kullanabilecek.Yunanistan'da, 9 bin 99 kayıtlı seçmen bulunuyor.İSPANYAİspanya'da 2 bin 307 Türk seçmen kayıtlı bulunuyor. Bin 469 seçmenin kayıtlı olduğu Türkiye'nin Madrid Büyükelçiliği ile 838 seçmenin bulunduğu Barselona Başkonsolosluğunda yapılacak oy kullanma işlemleri 31 Mayıs Pazar günü gerçekleşecek.Madrid ve Barselona'da ikişer sandığın kurulacağı seçimlerde oy kullanma işlemi yerel saatle 10.00'da başlayıp, 19.00'da sona erecek.
