Bilic'ten Demba Ba açıklaması
Beşiktaş Teknik Direktörü Slaven Bilic, 2-0’lık Trabzonspor galibiyeti sonrası Demba Ba’ay övgü yağmurunda bulundu ve “Ona şapka çıkarıyorum” dedi.
İlişkili Haberler
Demba Ba'dan kariyer rekoru
Demba Ba: "Gerekeni yaptım"
Şampiyonluk yolunda devm adım
Trabzonspor galibiyeti sonrası oyuncularımı tebrik ediyorum diyen Slaven Bilic, "Onlarla gurur duyuyorum. Bu maç son 2 sezonda oynadığımız en iyi maç, en iyi performans değildi; ancak en olgun oyundu. Oyuncularım sabırlı ve kusursuz bir şekilde oynadı. Bir planımız ve stratejimiz vardı. Bunu kusursuz uyguladılar. 1-0'dan sonra daha çok gol atmak için ciddi bir avantaj yakaladık. Trabzon'da böyle bir atmosferde oynamak için olgunluk gerekiyor ve bu akşam tamamen olgun bir oyun sergiledik" ifadelerini kullandı."Opare sakatlanmasaydı Demba Ba'yı bu kadar erken oyuna sokmayı düşünüyor muydu?" sorusuna yanıt veren Hırvat teknik adam Demba Ba'ya ayrı bir parantez açtı ve Senegalli golcüye övgü yağmurunda bulundu, "Plan bugün istediğimiz şekilde işledi. Her maçtan önce belirli öngörüler ve umutlar vardır ama bunları uygulayanlar sahadaki oyunculardır. Sahada da rakip de vardır ve işler iyi gitmeseydi eleştirilirdik. Bu akşam çok olgun bir oyun sergiledik ve takım çok önemli takım ruhu ortaya koydu. Takım karakteri, ruhu en üst seviyedeydi. Demba Ba'yı sadece attığı golden dolayı değil başka bir şeyden dolayı tebrik ediyorum. Demba ba takımın en büyük oyuncusu, yıldızı; ama yabancı sınırlaması nedeniyle önümüzde zor bir karar vardı. Sabah bunu kendisine söyledim bunu doğru bir şekilde kabullendi. 'Sana son 30 dakika ihtiyacımız var' dedim ve o da buna göre hareket etti. Sonra da çıkıp golünü attı. Ona şapka çıkarıyorum."
