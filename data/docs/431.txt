İçinde 17 bin TL bulunan poşeti çöpe attı
Manisa’da bir kadın, 17 bin TL bulunan poşeti yanlışlıkla çöpe attı. Yaklaşık İki saat aranan poşet, evin yanındaki çöp konteynerinden çıktı.
Yunusemre ilçesinde yaşayan Özlem Budakçıgil, dalgınlıkla içerisinde 17 bin TL bulunan poşeti çöpe attı.
Budakçıgil, olayı fark ettikten sonra hemen Yunusemre Belediyesi Temizlik İşleri'ne haber verdi.
Temizlik İşleri Müdürü Halil İbrahim Özcan, bunun üzerine hemen durum tespiti yaparak bölgedeki çöpleri toplayan ekibi arayarak çöpü boşaltmadan direkt Muradiye Şantiyesi’ne gelmesini söyledi.
Buraya getirtilen 13 metreküplük çöp kamyonu, kaybolan paranın sahibi Özlem Budakçıgil gelene kadar boşaltılmadı.
Budakçıgil, ailesinin gelmesiyle boşaltılan çöp aracından dökülen çöpler, ekipler tarafından didik didik arandı.
Yaklaşık iki saat süren çalışmalar neticesinde bulunamayan çizgili poşet, mahalledeki çöp konteynerinden çıktı.
Özlem Budakçıgil eşi Bülent Budakçıgil ile beraber temizlik İşleri personelinin yoğun çalışmasından dolayı Yunusemre Belediye Başkanı Dr. Mehmet Çerçi’ye teşekkür ziyareti gerçekleştirdi.
Parasını bulan Özlem Budakçıgil de, “Belediye personeli kendilerininmiş gibi çok emek harcadılar. Saatlerce arayıp eve geldikten sonra kendi kendime de çok kızdım. Oradaki çöpe niye bakmadım. İnsanların vakitlerini aldım diye çok üzüldüm” dedi.
