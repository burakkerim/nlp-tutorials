TOSFED'den şampiyonlara ödül
Türkiye Otomobil Sporları Federasyonu'nun (TOSFED) 2014 Türkiye Şampiyonaları Ödül Töreni Gala Gecesi'nde, 11 farklı branşta 256 sporcu ödül aldı.
Maslak TİM Show Center'da düzenlenen ve kalabalık bir davetli grubunun katılımıyla gerçekleştirilen gece, TOSFED Başkanı Metin Çeker'in açılış konuşmasıyla başladı.
Gecede, Türkiye Ralli, Historic Rally, Pist, Offroad, Karting, Tırmanma ve Klasik Otomobil Şampiyonaları ile TOSFED Ralli, otokros, pist ve trial kupaları genel klasman ve sınıflarda dereceye giren sporculara ödülleri verildi. 
Türkiye'yi uluslararası serilerde temsil eden milli sporcular da törende ödül aldı. 
Keman sanatçısı Melisa Uzunaslan'ın da sahne aldığı gecede, 256 kupa sahibini buldu.
