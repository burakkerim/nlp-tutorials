Esad: Fransız istihbaratıyla ilişki içindeyiz
Suriye Devlet Başkanı Beşşar Esad Fransız istihbaratıyla ilişki içinde olduklarını açıkladı. İletişimin boyutuyla ilgili bilgi vermeyen Esad, Paris'le siyasi bir işbirliğinin mümkün olmadığını söyledi.
İlişkili Haberler
IŞİD Yarmuk kampını ele geçiremedi  
Esad'ın Yermuk'taki kurnaz planı
Fransız France 2 televizyonuna konuşan Suriye Devlet Başkanı Esad, Suriye istihbaratıyla Fransız istihbaratı arasında iletişim olduğunu belirtti.İletişimin ne boyutta olduğunu ve hangi tarihler arasında yapıldığını ifade etmekten kaçınan Esad, halihazırda bunun bir işbirliği olmadığını söyledi.Bir grup Fransız parlamenterin geçtiğimiz aylarda Suriye'yi ziyaret etmesine değinen Esad, Fransa ile politik anlamda bir işbirliğinin mümkün olmadığını belirtti. Suriye Devlet Başkanı Esad, Fransa'nın IŞİD'e karşı koalisyona verdiği destek nedeniyle "teröristlere yardım ettiğini" öne sürdü.Suriye'deki sivil ölümleri hakkında da açıklamalarda bulunan Esad, ölü sayısının 220 bini geçtiği Suriye'de tek yaptığının kendi halkını korumak olduğunu savundu.KİMYASAL SİLAH AÇIKLAMASIEsad Suriye'de sivillere karşı kimyasal silah ve klor gazı kullanıp kullanmadığı soruları üzerine de kimyasal silah kullanmadıklarını söyledi. Beşşar Esad, "Klor gazı kullanmadık. İhtiyacımız da yok. Elimizde var olan klasik silahlarımızla hedefimize ulaşabiliriz" dedi.BM Bağımsız Soruşturma Komisyonu geçtiğimiz yıl yayımladığı raporunda, Esad rejimi güçlerinin muhaliflere yönelik saldırılarında klor gazı kullandığını ortaya koymuştu.
