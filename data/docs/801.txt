Vücut saatini sıfırlamak mümkün mü?
Vücut saatini sıfırlamak için yeni bir yöntem geliştirdiklerini belirten Kanadalı bilim insanları, bu teoriyi fareler üzerinde deniyor. Uzmanlar, bu yöntemin uzun vadede uyku bozukluğu gibi rahatsızlıkların çözümünde etkili olabileceğini iddia ediyor.
İlişkili Haberler
Uyku apnesi, hafıza kaybını tetikliyor
30 dakika az uyku diyabet riski yaratıyor
Kanada'daki McGill ve Concordia üniversiteleri akademisyenlerinin ortaklaşa yaptığı araştırmanın sonuçları oldukça dikkat çekici.  Uyku problemi yaşayan hastalara umut ışığı olan araştırmaya imza atan uzmanlar, vücut saatini sıfırlamanın mümkün olduğunu iddia ediyor.
Dün Nature Neuroscience'da yayınlanan çalışmaya göre, fosfat ile beyindeki proteinler bir araya geldiğinde kişinin moleküler vücut saati sıfırlanıyor. Araştırmacılar, ışığın protein sentezine sebep olduğunun ve dolayısıyla ışığın bu işlemde önemli bir rol oynadığının altını çiziyor.
Ekip adına açıklamalarda bulunan McGill  Üniversitesi profesörlerinden  Nahum Sonenberg'e göre, çalışma ışığın beyindeki protein sentezinde oynadığı rol ve bu etkileşimin ardından vücut saatindeki değişimleri göstermesi açısından bir ilk niteliğinde.
İLK ETAPTA FARELER ÜZERİNDE DENENDİ
Bu teoriyi pratikte denemek için harekete geçen ekip, ilk olarak tüm memelilerin benzer vücut saati sistemine sahip olmasından dolayı fareler üzerinde testlere başladı.
Ekip, ışığın sentezine sebep olduğu 'eIF4E' isimli proteinin salınımını engelledi ve bu sayede insanlar üzerindeki etkilerini araştırdı. Bu işlemin uygulandığı farelerin diğerlerine oranla ışığa bağlı vücut saatini sıfırlama işlemine daha az tepki verdiği saptandı.
"UYKU BOZUKLUKLARINA ÇÖZÜM OLABİLİR"
Bu bulguların insanalar için tedavi metoduna çevrilmesi içinhenüz erken olduğunu belirten ekip, bu yöntemin uzun vadede uyku bozukluğu gibi rahatsızlıkların çözümünde etkili olabileceğini belirtiyor.
