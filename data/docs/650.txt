Mustafa Akıncı Erdoğan ile ne konuştuğunu anlattı
KKTC'nin yeni cumhurbaşkanı Mustafa Akıncı, Erdoğan ile yaptığı telefon görüşmesini anlattı.
İlişkili Haberler
Erdoğan ile Akıncı arasında yavru vatan polemiği
Erdoğan'dan Akıncı'ya telefon
KKTC Cumhurbaşkanı'na sert tepki
Akıncı'dan Erdoğan'a jet yanıt
KKTC'nin yeni Cumhurbaşkanı Mustafa Akıncı, "yavru vatan" polemiğinin ardından Cumhurbaşkanı Erdoğan ile yaptığı telefon görüşmesini anlattı.
Görüşmenin tebrik şeklinde gerçekleştiğini anlatan Akıncı, öne çıkan konunun Türkiye ziyaret olduğunu söyledi.
Akıncı, "'Herhalde Türkiye'yi ilk ziyaret edecek yer olarak seçeceksin' dedi. Tabii ki öyle olacaktır. Yemin töreni Perşembe günü olacak. Ondan sonraki süreçte de kendilerine en uygun zaman neyse, birlikte kararlaştıracağımız bir tarihte bu ziyareti gerçekleştirmekten memnuniyet duyacağım" diye konuştu.
NE ÇATIŞMA NE TESLİMİYET
Türkiye ile ilişkilerin karşılıklı saygıya dayalı, kişilikli bir ilişki olacağını düşündüğünü söyleyen Akıncı, "Kıbrıslı Türklerin kendi kurumlarında söz sahibi olmasını ve bu kurumları da iyi yönetmesini istiyorum. Kıbrıs Türk Hava Yolları'nda olduğu gibi kurumların batırılmasına şiddetle karşıyım. Her türlü ilişkide ne çatışmacı ne de teslimiyetçi bir çizginin izlenmesi taraftarıyım" diye konuştu.
Cumhurbaşkanı Erdoğan, Kuveyt'e hareketi öncesinde yaptığı açıklamada, Türkiye ile Kıbrıs arasındaki anavatan-yavruvatan ilişkisinin değişmesini isteyen Mustafa Akıncı'yı eleştirmiş ve "Ağzından çıkanı kulağı duyması lazım" demişti. Akıncı da Erdoğan'a karşılık, "Kıbrıs Türk halkı anavatan sevgisini kalbinde tutmaya devam edecektir ancak yavruluktan kurtulup emeklemenin zamanı gelmiştir" ifadelerini kullanmıştı.
"TÜRKİYE'NİN ALEYHİNE DEĞİL""Anavatan sevgisi yüreklerde olan bir duygudur. Duygusal anlamı büyüktür" diyen Akıncı, anavatan duygusunun tarihten ve kültürel bağlardan gelen bir duygu olduğunu ifade ederek şunları söyledi:"KKTC diye bir devlet var. Bu devleti de tanıdım diyen bir Türkiye Cumhuriyeti var. Bu ilişkilere dikkat etmek gerekiyor. Çünkü kendi ayakları üzerinde duran, kendi kendini yöneten, duygusal anlam bir yana, kardeş ilişkisi içinde bir Türkiye isteyen Kıbrıs Türk toplumunun varlığı, Türkiye'nin aleyhine bir durum değil.""AYNI SAYGIYI BEKLİYORUZ"
Akıncı, hedefinin, KKTC'nin kendi kendine yetebilen, kendi demokrasisini ve ekonomisi güçlendirme çabası sergileyen bir ülke haline gelmesi olduğunu belirterek, KKTC'nin bu sayede gelecekte federal bir yapı içinde Rumlar karşısında ezilmeden AB kurumları içinde yaşayabileceğini söyledi. "Benim arzum, benim hedefim bu" diyen Akıncı, Türkiye'nin bunu bir anlaşmazlık mesajı olarak algılamaması gerektiğini ifade etti. Akıncı sözlerini şöyle sürdürdü:"Sayın Cumhurbaşkanı Erdoğan seçildiği günlerde bir yabancı basın mensubu beni aramış, 'Ne dersin ' demişti. Ben de 'Ne diyeyim, Türkiye halkının kararına saygı duymaktan başka ne diyebilirim' demiştim ve hem sayın Erdoğan'ı hem de Türk ulusunu kutlamıştım. '(Muhabire) Nisan ayında bizim de seçimlerimiz var, bizde de kim seçilirse seçilsin, aynı saygının gösterilmesini bekliyoruz' demiştim.
Merhum Cumhurbaşkanı Rauf Denktaş'ın "Türkiye'nin istemediği kişi buralarda Cumhurbaşkanı seçilemez" sözüne atıfta bulunan Akıncı, "Halbuki aslolan Kıbrıs Türk halkının istemediğinin seçilememesi olmalıydı" de
ÇÖZÜM ODAKLI SİYASET
Akıncı, Kıbrıs Türk halkının çıkarlarını gözeterek, Kıbrıs sorununda çözüm odaklı bir siyaset izleyeceğini söyledi. Kıbrıs müzakerelerinde taraflar arasındaki 11 Şubat 2014 mutabakatı çerçevesinde kalacağını ifade eden Akıncı, söz konusu uzlaşmaya Türkiye'nin ve Derviş Eroğlu'nun da onay verdiğini hatırlattı. 
BM Kıbrıs Özel Danışmanı Espen Barth Eide'nin 4 Mayıs'ta adaya geleceğini söyleyen Akıncı, Eide ile Kıbrıs müzakerelerinin bundan sonrasını ele alacaklarını söyledi. Akıncı, toplumsal konulara duyarlı bir cumhurbaşkanı olacağını belirterek, "Partilerin içiyle değil toplumun içiyle ilgileneceğim" dedi. Bağımsız ve tarafsız bir cumhurbaşkanı olacağını dile getiren Akıncı, tüm partiler karşısında eşit mesafede duracağını ve tüm "renkleri" kucaklayacağını ifade etti. 
