ABD'li doktorlar Mehmet Öz'e karşı ayaklandı
Dünyaca ünlü Türk doktor Mehmet Öz'ün milyonlarca kişi tarafından izlenen televizyon programı "The Dr. Oz Show"'da sağlıkla ilgili verdiği tavsiyeler meslektaşlarını isyan ettirdi. Bir grup doktor Mehmet Öz'ün Columbia Üniversitesi'ndeki görevlerinden uzaklaştırılmasını istedi.
İlişkili Haberler
Uzmanlara ‘ekran sertifikası’ zorunluluğu geliyor
Türk doktor Mehmet Öz'ün ABD ve dünyada milyonlarca seyirci tarafından takip edilen sağlık programı "The Dr. Oz Show"da zayıflama ve diğer sağlık konularında verdiği tavsiyeler ABD'li doktorları kızdırdı.Mehmet Öz'ün televizyon programını ve bu programda verdiği sağlık tavsiyelerini "zırva" olarak nitelendiren ABD'li doktorlar, Columbia Üniversitesi Sağlık Bilimleri ve Tıp Fakültesi Dekanı Lee Goldman'a bir mektup gönderdi. "BU POZİSYONU HAK ETMİYOR"Mektupta, Columbia Üniversitesi'nde Cerrahi Anabilim Dalı Başkan yardımcısı ve cerrahi profesörü olarak görev yapan Mehmet Öz'ün bu görevlerinden uzaklaştırılması talep edildi. Mehmet Öz'ün doktorluk yapmaktan çok şovmenlik yaptığı ve kişisel mali çıkarları için kamuoyunu yanılttığı savunuldu. "The Dr. Oz Show" programında "absürd" zayıflama kürleri tavsiye eden Mehmet Öz'ün prestijli bir kurumda prestijli bir akademik pozisyonu işgal etmeyi haketmediği iddia edildi.
GDO ÜRÜNLERE MUHALEFET 
Mektupta, Dr. Mehmet Öz'ün genetiği değiştirilmiş gıdalara (GDO) karşı, bilim ve kanıta dayanmayan asılsız ve acımasız bir muhalefet geliştirildiği de ifade edildi. Türk doktor Mehmet Öz, ambalajlı yiyeceklerin yüzde 80'inin genetiği değiştirilmiş organizmalardan oluştuğunu savunuyor. 
SENATO'DA İFADE VERMEK ZORUNDA KALDI ABD'li doktorlar tarafından kaleme alınan mektupta, Mehmet Öz'ün kendisinin sunduğu televizyon programında, çıkar amaçlı olarak diyet ilaçlarını övdüğü gerekçesiyle ABD Senatosu'nda ifade vermek zorunda kaldığı da hatırlatıldı.
"The Dr. Oz Show" ABD'de en çok seyircisi olan sağlık programlarının başında geliyor. 
ÜNİVERSİTE MEHMET ÖZ'Ü SAVUNDU
Columbia Üniversitesi Dekanı Lee Goldman ise sözcüsü Doug Levy aracılığıyla bir açıklama yaptı. Türk asıllı doktor Mehmet Öz'ün savunulduğu açıklamada, Columbia Üniversitesi'nin çalışanlarının fikirlerini özgürce açıklama hakkını savunduğu belirtildi.9 MİLYON DOLAR CEZA Türk asıllı doktor Mehmet Öz'ün tavsiyesi üzerine satışlarında patlama yaşanan yeşil kahve haplarının zayıflatmadığı ortaya çıkınca üretici firmaya 9 milyon dolar ceza kesilmişti. Yeşil kahve haplarını üreten şirketler Pure Health LLC ve Genesis Today'in pazarlamacısı Lindsey Duncan'ı "The Dr. Oz Show" programına konuk eden Mehmet Öz eleştirilerin hedefine oturtulmuştu.
ABD Federal Ticaret Komisyonu Dr. Lindsey Duncan ve şirketine 9 milyon dolar ceza kesti. 
12 HAFTADA ZAYIFLATIYOR İDDİASI Mehmet Öz’ün programına çıktığında hapların 12 haftada spor yapmadan neredeyse 10 kilo verdirdiğini ve vücut yağında yüzde 16’lık bir azalmaya yardımcı olduğunu öne sürmüştü. Duncan yeşil kahve haplarıyla ilgili verdiği bilgilerin bilimsel açıklamalarının olduğunu da iddia etmişti.ABD Federal Ticaret Komisyonu, cezayı programa çıkan ilacın pazarlamacılarından Lindsey Duncan ile Pure Health LLC ve Genesis Today şirketlerine kesmişti.
