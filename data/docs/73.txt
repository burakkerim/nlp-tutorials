Sanayi üretimi mart ayında yüzde 4,7 arttı (Beklenti % 1,1'di)
Sanayi üretimi martta yüzde 4,7 ile beklentilerin üzerinde artarak yılın zirvesine çıktı. Rakamları NTV yayınında değerlendiren Sanayi Bakanı Fikri Işık, bu kadar büyük bir artışı beklemediğini ifade etti.
Mart ayı sanayi üretim verileri açıklandı. Takvim etkisinden arındırılmış sanayi üretim endeksi martta yüzde 4,7 ile beklentilerin üzerinde arttı.
BİR YILIN ZİRVESİ
Böylece üretimde Nisan 2014'ten beri en yüksek artış gerçekleşti.
BEKLENTİ YÜZDE 1,1'DİCNBC-e anketinde yüzde 1,1 artış bekleniyordu. Mevsim ve takvim etkisinden arındırılmış sanayi üretimi ise mart ayında yüzde 2,2; ilk çeyrekte yüzde 1,2 arttı.İLK ÜÇ AYDA YÜZDE 1,3 ARTTITakvim etkisinden arındırılmış sanayi üretimi birinci çeyrekte yüzde 1,3 artış gösterdi.İMALAT SANAYİİNDE YÜZDE 5'LİK ARTIŞSanayinin alt sektörleri incelendiğinde, 2015 yılı mart ayında bir önceki yılın aynı ayına göre madencilik ve taşocakçılığı sektörü endeksi yüzde 3,8, imalat sanayi sektörü endeksi yüzde 5,0, elektrik, gaz, buhar ve iklimlendirme üretimi ve dağıtımı sektörü endeksi ise yüzde 3,0 arttı. 2015 yılı birinci çeyreğinde ise bir önceki yılın aynı çeyreğine göre madencilik ve taşocakçılığı sektörü endeksi yüzde 4,1 azalırken, imalat sanayi sektörü endeksi yüzde 1,3 ve elektrik, gaz, buhar ve iklimlendirme üretimi ve dağıtımı sektörü endeksi ise yüzde 3,1 arttı.
SANAYİ BAKANI FİKRİ IŞIK'TAN İLK DEĞERLENDİRME: BEKLEMİYORDUM
NTV yayınına konuk olan Bilim, Sanayi ve Teknoloji Bakanı Fikri Işık, ''Aslında bütün öncü veriler artışı gösteriyordu ama ben de bu kadar büyük artışı beklemiyordum. Belli ki mart ayında da üretim sanayi üretimini iyi bir noktaya taşımış. Bu Türkiye açısından sevindirici, güzel. Felaket senaryoları yazanların hiçbirisinin söylediğinin itibar edilmemesi gerektiğini bu rakamlar ortaya koydu'' dedi.
