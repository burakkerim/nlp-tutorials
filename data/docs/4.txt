Ankara'daki eski EGO Garajı ihaleyle satıldı
Başkent Ankara'nın şehir merkezindeki en büyük arazisi eski EGO Garajı, bugün yapılan ihaleyle satıldı. 124 dönümlük arazi için yapılan ihale, 1 milyar 258 milyon liralık teklifiyle Pasifik İnşaat-Çiftay İnşaat ortaklığının oldu.
Ankara Büyükşehir Belediyesi'nin geçen yıl Emlak Konut Gayrı Yatırım Ortaklığı'na sattığı Yenimahalle İstasyon Arsası Gelir Paylaşımı İşi ihalesinin 2. oturumu bugün yapıldı. Emlak Konut'un 622 milyon muhammen bedel belirlediği ihalenin ikinci oturumda en yüksek teklifi 1 milyar 258 milyon lira ile Pasifik Gayrimenkul Yatırım İnşaat - Çiftay İnşaat İş Ortaklığı verdi. Söz konusu ortaklık 4 milyar 194 milyon 550 bin TL ile arsa satışı karşılığı satış toplam geliri için de en yüksek teklifte bulundu.
