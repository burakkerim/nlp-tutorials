Facebook, Anneler Günü'nü unutmadı
Facebook, kadın kullanıcılarının en özel günlerinden biri olan Anneler Günü'nü es geçmedi. Sosyal medya devi, bu güne özel bir grafik yayınlayarak Anneler Günü'nün bilinmeyenlerini paylaştı.
1.4 milyar aktif kullanıcısı olan sosyal medya devi Facebook, önümüzdeki hafta kutlanacak Anneler Günü için özel bir grafik hazırladı.
Grafiğe göre, Facebook kullanıcıları platform üzerinde yaptıkları paylaşımlarda, normal bir günde 1 milyondan fazla 'anne' kelimesini kullanıyor. Bu durum 10 Mayıs Anneler Günü'nde yaklaşık 3 milyona çıkıyor. 
KADIN KULLANICILAR BU GÜNÜ UNUTMUYOR
Anneler Günü hakkında paylaşımda bulunan kişilerin ezici bir çoğunlukla kadın kullanıcılar olduğunun altını çizen Facebook, bu günde sitede en çok  anne, aşk, aile, arkadaşlık ve hayat konularında paylaşımda bulunulduğunu belirtiyor.
ANNELER GÜNÜ'NDE HANGİ HEDİYELER TERCİH EDİLMELİ?
Facebook, kullanıcılarına Anneler Günü için tüyo vermekten de kaçınmıyor.
Facebook'a göre, bu gün için tercih etmeniz gereken ürünler çiçek, çikolata, güzellik ve kozmetik ürünleri.
ANNELER GÜNÜ'NÜN TARİHİ
Farklı ülkelerde farklı tarihlerde kutlanan Anneler Günü, 100 yılı aşkın bir süredir kutlanıyor. Anna Jarvis isimli bir kişinin 1908 yılında başlattığı kutlama ABD Kongresi'nin 1914 yılındaki onayının ardından ülke çapında geniş kitlelerce kutlanmaya başladı.
