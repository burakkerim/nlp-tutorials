Sürücüsüz Audi piste çıktı
Audi’nin sürücüsüz otomobili RS7, Hockenheimring pistine çıktı ve başarılı şekilde ilk turunu attı.
Birçok firma sürücüsüz otomobiller üzerinde uzun zamandır çalışıyor. Tamamen kendi kendine hareket edebilen otomobiller test sürüşlerine halen devam ediyor. Otonom otomobiller konusunda çalışmalarını sürdüren Audi, bilgisayar kontrollü otomobillerin de hızlı gidebileceğini göstermek istiyor. Hockenheimring pistine çıkan RS7 sonuna kadar zorlanarak 240 km/s hıza ulaşmayı başardı.
560 HP gücündeki bu özel prototip araç, sürücüsüz bir şekilde uzaktan kontrolle birlikte 240 km/s hıza ulaşarak teknolojinin geldiği noktayı da gösteriyor. RS7, 8 kademeli otomatik şanzımanı ve quattro dört tekerlekten çekiş sistemiyle boy gösterdi. 
Audi RS7 konsptinin diğer sürücüsüz araçlardan daha hızlı olmasının nedeni, sürekli yüksek frekanslı GPS verilerini takip ediyor oması. GPS verileri haricinde aracın etrafında bulunan 30 adet 3 boyutlu kamera yolu sürekli tarayarak en doğru sürüşü belirliyor. Şu anda bu sistem günlük hayatımızda, şehir trafiğinde kullanılabilir bir sistem değil. Audi, bu testelerle otonom otomobillerin tepkileri konusunda çok önemli veriler elde edildiğini belirtiyor.
