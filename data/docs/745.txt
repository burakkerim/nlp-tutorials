Alman Cumhurbaşkanı Gauck'tan Atina'ya "tazminat"a yeşil ışık
Almanya Cumhurbaşkanı Joachim Gauck, Yunanistan'ın İkinci Dünya Savaşı sırasında Nazilerin neden olduğu zararlara karşılık Almanya'dan tazminat talebiyle ilgili konuştu. Gauck, tarih bilinci olan ülkesinin telafiimkanlarını incelemesinin doğru olacağını söyledi.
İlişkili Haberler
Rakamı duyan Merkel elini çekecek mi?
Merkel bu işe ne diyecek?
Alman basınına konuşan Cumhurbaşkanı Joachim Gauck, Yunanistan'ın Almanya'dan savaş tazminatı istemesiyle ilgili tartışmaları yakından takip ettiğini belirterek "Cumhurbaşkanı olarak Alman hükümetinden farklı yasal yorum yapmayacağım" dedi. Gauck, "Alman-Yunan Gelecek Fonu"nun ve "Alman-Yunan Gençlik Değişim Programı"nı oluşturma çalışmalarından memnuniyet duyduğunu ifade ederek fonun gençlerin geçmişi hatırlamasına katkı sağlayacağını kaydetti. İkinci Dünya Savaşı'nda Avrupa'daki yıkımda payı bulunanların torunları olduklarını belirten Gauck, "Tarih bilinci olan bizim gibi bir ülkenin telafi imkanlarını incelemesi doğrudur" diye konuştu. Alman Hükümet Sözcüsü Steffen Seibert ise Federal Basın Merkezi'ndeki toplantıda yaptığı açıklamada, "Tazminat tartışmaları konusunda yeni bir şey söyleyemem. Almanya'nın tutumu açık" ifadesini kullandı. Seibert, Cumhurbaşkanı Gauck'un sözlerinin hatırlatılması üzerine, "Cumhurbaşkanı, Alman hükümetinin yasal tutumunu paylaşıyor" dedi.Yunanistan, İkinci Dünya Savaşı sırasında Nazilerin neden olduğu zararlara karşılık Almanya'dan tazminat ödemesini ve savaş sırasında çalındığı iddia edilen tarihi eserleri iade etmesini istiyor. Almanya ise savaş sonrasında müttefik ülkelerle yapılan anlaşmalarla bu konunun siyasi ve yasal olarak kesin şekilde kapandığını savunuyor.
