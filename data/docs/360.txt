Fenerbahçe'den Bakanlığa cevap
Fenerbahçe, Milli Eğitim Bakanlığı'nın dün akşam yaptığı açıklamaya resmi internet sitesinden cevap verdi.
İlişkili Haberler
Fenerbahçe'ye arsa cevabı
Fenerbahçe kulübünün resmi internet sitesinde yer alan açıklamada hukuki hakların sonuna kadar aranacağı belirtildi ve resmi belgeler paylaşıldı. Açıklamada ayrıca Aziz Yıldırım'ın bakanlıktan ayrıldıktan sonra devlete ve bakalnığa hakaret ettiği yönündeki söylemlerin de iftira olduğu belirtildi."Zorunlu Açıklama" başlığıyla yapılan açıklamada şu ifadelere yer verildi:
"Başkanımız ve yönetim kurulu üyelerinin geçtiğimiz hafta içinde Milli Eğitim Bakanlığı’na yaptığı ziyaretle ilgili son gelişmeler üzerine işbu açıklamanın yapılması zorunluluğu doğmuştur.Milli Eğitim Bakanlığı’nın resmi internet sitesi üzerinden, basın müşavirliği vasıtasıyla dün gece 22.27’de Kenan Evren Lisesi arazisi ile ilgili bir Basın Açıklaması yayınlanmıştır. Kulüp başkanımız ve yöneticilerimizin bakanlığı ziyaretinden yaklaşık 1 hafta geçtikten sonra, gece yarısına yakın bir saatte yapılan bu açıklamada kulübümüzün protokollere uymadığı iddia edilmektedir. Ayrıca Kenan Evren Lisesi arazisinin değerinin 345 milyon TL olduğu vurgulanarak, arazinin kulübümüze devrinin ciddi bir kamu desteği olacağı ifade edilmiştir.Öncelikle  bilinmelidir ki yapılan protokoller gereği Fenerbahçe Spor Kulübü Kenan Evren Lisesi Arazisi’nin sahibi olmayacak, söz konusu araziyi sadece yap işlet devret yöntemiyle kiralayacaktır. Burada Fenerbahçe Spor Kulübü tarafından yapılacak olan ticari işletmeden elde edilen gelirlerden de yine protokol gereği her yıl devlete yaklaşık yüzde 26’lık bir kar payı ödenecektir.  Dolayısıyla devletimiz bu araziden hem her yıl ciddi bir gelir elde edecek hem de sözleşmenin sona ermesi ile birlikte bu arazi üzerine yapılan tüm ticari üniteler arazi  ile birlikte Maliye Bakanlığı’na devir edileceğinden, devletimize ait bir taşınmaz, değeri de artarak hazineye ait bir mal olarak bu özelliğini koruyacaktır.Ayrıca Fenerbahçe Spor Kulübü protokol, ek protokol, revize protokol ve ön izin sözleşmesi ile taahhüt edilen tüm yükümlülüklerini eksiksiz yerine getirmiş olup, bu husus hem Maliye Bakanlığı’nın hem de İstanbul Defterdarlığı’nın ve İl Milli Eğitim Müdürlüğü’nün kabulündedir.Bu çerçevede;1.Okul Ataşehir Anadolu Lisesi adıyla Ataşehir Küçükbakkalköy’de 40 derslikli olarak 16.02.2010 tarihinde,2.Okul Yavuztürk İlköğretim Okulu adıyla 32 derslikli olarak Üsküdar Çengelköy’de 22.10.2010 tarihinde,3.Okul Sancaktepe İlköğretim Okulu adıyla Sancaktepe’de 24 Derslikli olarak 20.02.2013 tarihinde,4.Mevlana Kız Teknik ve Meslek Lisesi Spor Salonu ve İşlik derslikleri ise Ataşehir Mevlana’da 24.06.2013 tarihinde Milli Eğitim Bakanlığı’na teslim edilmiştir ve tüm bu tesislerde eğitim faaliyetleri devam etmektedir.Kaldı ki kulübümüzün tüm yükümlülüklerini yerine getirdiği bu süreç içinde Milli Eğitim Bakanlığında  değişikliği yaşanmış ve yönetim kurulu üyelerimiz yeni bakan Sayın Nabi Avcı’ya 2013 yılında göreve geldikten kısa bir süre sonra ziyarette bulunmuş, kendilerine kulübümüzün konuyla ilgili talepleri ve beklentileri arz edilmiştir. Sayın Avcı da konuyu inceledikten sonra çözüm için gerekli talimatları vereceğini belirtmiştir. Aradan geçen 2 yılı aşkın bir sürede kulübümüze, protokoller tahtındaki taahhütlerine ilişkin bir eksiklik bulunduğu bildirilmemişken , uzun uğraşlar sonucu alınabilen randevu sonrası şimdi son derece zorlama bir şekilde böyle bir eksiklikten bahsedilmesi de manidardır.Unutulmamalıdır ki, Fenerbahçe Spor Kulübü kamu yararı statüsüne sahip bir dernektir. Yönetim kurulumuz bahsi geçen protokolü kulübün tüzel kişiliği adına yapmıştır ve fakat konu milyonlarca taraftarımızı ilgilendirmektedir. Kulübümüz hukuk bağlamında tamamen haklı olduğu bir konuda sadece haklarını savunmaktadır. Gelinen noktada tüm gelişmeler kulübümüzün bu ay içinde yapılacak olan Genel Kurulu’nda üyelerimize arz edilecek ve Genel Kurul’dan çıkacak karara göre hareket edilecektir.Diğer yandan bugün basında çıkan haberlerden Milli Eğitim Bakanlığı ziyareti  sonrasında, bakanlık personelinin aralarında tanzim ve imza ettikleri tutanak ile başkanımız Sayın Aziz Yıldırım hakkında suç duyurusunda bulunduğu öğrenilmiştir. Bilinmelidir ki başkanımız Aziz Yıldırım’ın Milli Eğitim Bakanlığı’na yaptığı ziyaret sonrası söylediği iddia edilen sözler tamamen bir iftiradır. Ziyaret sırasında başkanımızla birlikte yöneticilerimiz Mahmut Uslu, Mithat Yenigün, Nihat Özbağı ve Şekip Mosturoğlu da hazır bulunmuştur ve tüm yöneticilerimiz de böyle bir söylemin olmadığına bizzat şahit olmuşlardır. Kaldı ki başkanımız  konuyla ilgili her türlü şikayetlerini Milli Eğitim Bakanı Sayın Nabi Avcı’ya bizzat makamında iletmiştir. Tutanak altına alındığı iddia edilen husus tamamen iftira olup, bu iftirayı atanlar  hakkında hukuki ve cezai her türlü talep ve dava hakkımızı sonuna kadar kullanacağımızı belirtmek isteriz.Fenerbahçe Spor Kulübü’nün Yüce Türk adaletinin hiçbir baskı altında kalmadan en doğru kararı vereceğine olan inancı tamdır."
