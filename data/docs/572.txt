Mehmet Öz'den 'gizemli 10 doktora' cevap
Türk kökenli ABD’li Doktor Mehmet Öz, televizyon programı "The Dr. Oz Show"'da, Columbia Üniversitesi’ndeki görevine son verilmesi için 10 doktorun kaleme aldığı mektupla ilgili konuştu, hakkındaki iddialara yanıt verdi.
İlişkili Haberler
Dr. Öz rest çekti: Susturamayacaksınız
"GDO lobisi bana kumpas kurdu"
Mehmet Öz üniversiteden uzaklaştırılsın 
Dünyaca ünlü Türk doktor Mehmet Öz, televizyon proframı "The Dr. Oz Show"'da bir açıklama yaptı. Hakkındaki iddiaları ve sonrasında gelişen olayları değerlendiren Dr. Öz, şöyle konuştu: 
"10 gizemli doktorun Columbia Üniversitesi Tıp Fakültesi’ndeki görevimden alınmam çağrısında bulunduğu küstah mektubu sonrasında bu hafta beni eleştiren manşetleri görmüş olabilirsiniz. Fakültede neredeyse 20 yıldır bulunuyorum. Buna şaşırdım. Çünkü hayatım tek bir basit mesaj üzerine kurulu: ‘Kendi vücudunuzun dünya uzmanı olmaya hakkınız ve sorumluluğunuz var.’ Bunu en iyi, en güncel bilgiye, çeşitli bakış açılarına ve farklı görüşlere erişiminiz olduğu takdirde yapabilirsiniz.BENİ ELEŞTİREN 10 DOKTOR DA AMACINA ULAŞTIKendiniz ve ailenizin sağlığı hakkında bilgiye dayalı en iyi kararı vermenizin yolu da budur. Sizin sağlığınızdan nasıl bahsedileceğini veya sizinle bunun nasıl konuşulacağını kestirmek zor olabilir. Benim bu konudaki yaklaşımım doktor topluluğunun bir kısmından ters tepkiler aldı. Beni eleştiren 10 doktor da amacına ulaştı. Sansasyonel manşetler ve konuşmalar. Her zaman, doktorların toplum içerisinde kendi mücadelelerini vermemeleri veya karşılıklı münakaşalarını yapmamaları gerektiğine inanmışımdır. Ancak artık bunu yapmam gerektiğine inanıyorum. Pek çok gazete yanlış bir şekilde benim hastanemin doktorlarının benden kurtulmak için harekete geçtiklerini iddia etti. Bu doğru değil. Bu doktorlar, kendi kişisel, mali çıkarlarım için insanlara bir takım tedavi ve çarelerin reklamını yaptığım için beni eleştiriyorlar. Bu, her gün bu programda size asla yapmadığımı söylediğim bir şey." "GDO’LU ÜRÜNLERİ YARGILAMADIM AMA NE YİYECEĞİNİZE KARAR VERMELİSİNİZ"'Besin ürünlerinin genetik olarak değiştirilmesine karşı asılsız ve amansız muhalefetine atıfta bulunulduğunu’ ekleyen Öz, "Bu da doğru değil. GDO’lu ürünleri asla yargılamadım. Ancak dünya etrafındaki 64 ülke gibi GDO etiketlemelerini destekliyorum. Bu sayede aileniz için hangi yiyeceği alacağınıza kendiniz karar verebilirsiniz. Beni ‘sahte doktor’ diye adlandıracak kadar ileri de gittiler. Fakat beni en acımasız biçimde eleştiren British Medical Gazetesi makalesinin yazarları bile, çalışmalarının, Dr. Öz veya Doktorlar’ın sahte, şarlatan veya daha kötüsü olduklarını kanıtladığı yönünde yorumlanmasından dolayı hayal kırıklığına uğradıklarını, elde ettikleri verinin herhangi bir şekilde bu yargıları desteklemediğini dile getirdiler. Bu nedenle bu doktorların gerçekte kim olduklarını öğrenmek istedim. Araştırmacı gazeteci Elizabeth Limy’den eleştirmenlerim hakkında daha fazla bilgi edinmesini rica ettim. Kendisi bazı şaşırtıcı, gizli bağlantıları ortaya çıkarttı. Bu doktorlar tarafından çıkar çatışması ile suçlanmam ironik, zira aralarından bazılarının kendi çıkar çatışmaları bulunuyor" ifadelerini kullandı
