100. yaş gününde 50 bininci araç
Türkiye'de TOFAŞ çatısı altında satılan İtalyan lüks otomobil üreticisi Maserati, 100. yaş gününü yeni fabrikasında ürettiği 50 bininci araçla kutladı.
Türkiye'de TOFAŞ çatısı altında satılan İtalyan lüks otomobil üreticisi Maserati, 100. yaş gününü yeni fabrikasında ürettiği 50 bininci araçla kutladı.TOFAŞ açıklamasına göre, Maserati, dünya otomotiv sektöründeki 100. yılını resmi olarak kutladığı 1 Aralık tarihinde, İtalya – Grugliasco’daki Avv. Giovanni Agnelli fabrikasında 22 aylık sürede yaptığı üretimle 50 bininci aracını banttan indirdi. Fabrikadaki bu üretim başarısı için çalışanların katılımıyla tören düzenlendi.Maserati tarihinde önemli bir kilometre taşı olan 100. doğum gününe denk gelen bu araç, Amerika pazarı için üretilen, metalik efekte sahip Maratea Grisi gövde rengi ve özel kırmızı-siyah iç mekan döşemesiyle bir Quattroporte S Q4 modeli sedan oldu.
Maserati’nin sedan modelleri olan Quattroporte ve Ghibli’nin üretildiği fabrika resmi olarak 30 Ocak 2013 tarihinde faaliyete geçti. Ürün kalitesini en üst seviyeye çıkarmak için bir dizi üretim iyileştirme ve kapasite artırma çalışmaları gerçekleştirilen Avv. Giovanni Agnelli fabrikasında, 22 ayda 50 bininci araca ulaşıldı.
