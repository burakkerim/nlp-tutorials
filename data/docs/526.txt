ÖSYM’den Twitter’da engelleme
YGS’de soruların internete sızdığı ve kopya çekildiği iddiaları için inceleme başlatan ÖSYM, iddialarla ilgili Twitter'da mesajlar yazan bazı hesapları engelledi.
İlişkili Haberler
ÖSYM o adayın peşinde
Ölçme Seçme ve Yerleştirme Merkezi (ÖSYM), Yükseköğretime Geçiş Sınavı'nın (YGS) sorularının internete sızdığı ve kopya çekildiği iddialarıyla ilgili inceleme başlattı.ÖSYM, sosyal paylaşım sitesi Twitter’dan bazı kullanıcıları engelledi. Twitter’dan açıklama yapan ÖSYM, şu ifadeleri kullandı: "ÖSYM'nin izni alınmaksızın ve soru kitapçığı üzerindeki ibareyle açık bir biçimde yasaklanmasına rağmen, 2015-YGS Matematik soruları, aday olarak giren bir yayınevi sahibi tarafından sınavdan sonra el yazısı ile sosyal medyada paylaşılmaktadır. Söz konusu yayınevi ve benzer paylaşımlar hakkında adli işlem başlatılmıştır. Sınavdan sonra vaki olan bu türden paylaşımlar sınav güvenliğine asla zarar verecek nitelikte değildir. Adaylara ve kamu oyuna duyurulur."“YGS’YE GİRMEMİŞ”Twitter üzerinden gece de açıklama yapan ÖSYM, sosyal medyada 2015 YGS'ye ilişkin bir adayın sınav esnasında kopya çektiğini iddia ettiğini belirterek, "Paylaşımda bulunan profilin kimlik bilgilerine ulaşılmış ve YGS sınavına girmediği tespit edilmiştir. Adaylarımızın bu türden asılsız iddialara inanmamaları rica olunur" ifadesine yer verdi.“ŞAKA İÇİN PAYLAŞMIŞ”Açıklamada, bir adayın, 2015 YGS'ye telefonla girdiğini ve sınavda soruların görüntüsünü aldığını" na yönelik iddialara da değinilerek, "İddia sahibinin kimlik bilgileri tespit edilmiş olup, kişi 'şaka yollu paylaşımda bulunduğunu' itiraf etmiştir.Adaylarımızın bu türden YGS 2015'e ilişkin bugün çıkmış ve çıkacak olan asılsız iddia ve ihbarlara itibar etmemelerini önemle rica ederiz" denildi.
