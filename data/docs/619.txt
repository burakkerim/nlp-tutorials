Yeni bir dinozor türü keşfedildi
Çinli araştırmacılar, yaklaşık 160 milyon yıl önce yaşamış yarasayı andıran yeni bir dinozor türü keşfetti.
Çin'de çalışmalar yürüten arkeologlar bilim dünyasını yakından ilgilendiren bir keşfe imza attı.
Yaklaşık 160 milyon yıl önce yalamış bir yeni bir dinozor türü keşfeden arkeologlar, geniş kanatları ile yarasaları andıran canlının evrim hakkında bilinmeyenlere cevap olabileceğini düşünüyor. 
Bu dinozorun ilk uçan canlılardan biri olabileceğinin altını çizen ekip, 'Yi qi' adını verdikleri dinozorun Tyranosaurus Rex ve Velociraptor gibi dinozor türleriyle aynı familyada yer aldığını belirtiyor.
Ekip tarafından çekilen bu fosil görüntüsüne göre, dinazorun boyutu oldukça küçük. Hafif bir vücuda sahip olan 'Yi qi'nin ağırlığı yarım kilogramdan daha az.
Bunun son zamanlarda yapılan en dikkat çekici keşif olduğunu belirten Profesör Xing Xu, kuşların dinozorlardan evrildiğinin bilindiğini ama bu geçişin daha önce kanıtlanamadığının altını çiziyor. Xing Xu'ye göre, söz konusu keşfin ardından bu gizem çözülebilir.
Daha önce başka bir dinozor türünde böyle bir kanat yapısı görülmediğini anımsatan Xing Xu, dinozora bu yüzden garip kanat anlamına gelen 'Yi qi' isimini verdiklerini belirtiyor.
