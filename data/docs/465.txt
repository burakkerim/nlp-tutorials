Oyunculara maaşlarını ödeyebilmek için evini satılığa çıkardı
Basketbol 2. Ligi takımlarından Adanaspor'da, kulüp başkanı oyuncuların parasını ödeyebilmek için evini satılığa çıkardı.
Türkiye Basketbol 2. Ligi (TB2L) temsilcilerinden Adanaspor'da, kulüp başkanı Tevriz Dura, sporcularının maaşlarını ödeyebilmek için evini satılığa çıkardı.Dura, yazılı açıklamasında, Adana'nın mülki amirleri ve belediye başkanlarından destek göremeyince tek mal varlığı olan evini satacağını belirtti.Sosyal medya sitelerinden, ulusal ve yerel gazetelerden sürekli yardım talebinde bulunduğunu bildiren Dura, şunları kaydetti:"Sezon başında iki, üç kişinin oyunu ile cebimizdeki paradan fazla harcadık. Ayağımızı yorganımıza göre uzatmadık. Benim ve ailemin kredi kartları artık doldu. Yönetici arkadaşlarımızın da artık gücü kalmadı. Son çare olarak evim kaldı. Evi satıp, sporculara borcumuzu ödeyeceğim."
