Google müstehcen içeriğe savaş açtı
Google, Blogger’daki cinsel içerikli paylaşımlara kısıtlamalar getiriyor. 23 Mart’ta uygulamaya girecek yeni kurallar çerçevesinde bu tarz paylaşım yapan sayfalar Google tarafından kapatılabilecek.
İlişkili Haberler
Sağlık aramalarını detaylandırıyor
4 yıl sonra Twitter'la anlaştı
ABD merkezli teknoloji devi Google, Blogger’a yeni kısıtlamalar getirmek için düğmeye bastı.
Türkçe dahil onlarca farklı dil seçenekleriyle milyonlarca üyesine hizmet veren platformdaki blog siteleri, kurulduğu günden beri, kullanıcılar tarafından kısıtlanmadığı sürece tüm internet kullanıcıları tarafından ziyaret edilebiliyordu.
Bir ay içinde bu uygulamaya son vereceğini açıklayan Google, blog sayfalarında cinsel içerikli paylaşım yapan kişilerin bloglarının görüntülenmesine sınırlamalar getirecek ve bu paylaşımları sadece sayfanın sahibi ve sayfanın 18 yaşından büyük üyeleri görebilecek.
23 MART'TA KULLANIMA GİRİYOR
Bu platformda cinsellik içeren paylaşımda bulunan kullanıcılarının bloglarını ‘özel blog’a çevirme kararı alan şirket, bu uygulamanın 23 Mart’a kullanıma gireceğini duyurdu.
1999’da Pyra Labs tarafından geliştirilen Blogger, 2003 yılında Google’ın bünyesine katılmıştı.
23 Mart’tan sonra açılan ve cinsel içerikli paylaşımda bulunan sayfalar ise Google tarafından kapatılabilecek.
çocuk istismarına sıfır tolerans gösterileceğinin altını çizen Google tarafından yapılan yazılı açıklamaya göre, sanat, bilim ve eğitim amacıyla kullanılan sayfalardaki bu tarz içeriğe izin verilecek.
