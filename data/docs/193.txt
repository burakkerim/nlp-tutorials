Yayaya yol vermeyene artık ehliyet yok
Ehliyet sınavında park sensörü ve yokuş kalkış desteği serbest. Yayaya 3 kez yol vermeyen stajyer sürücünün belgesi iptal edilecek.
Trafikte canavarlardan kurtulmanın yolu iyi sürücü eğitimi. MEB, Özel Motorlu Taşıt Sürücüleri Kursu Yönetmeliği'nde değişiklik yapmaya hazırlanıyor. Milli Eğitim Bakanlığı (MEB), artan trafik kazaları nedeniyle her geçen gün daha da zorlaştırdığı ehliyet sınavlarına ilişkin olarak bu defa farklı bir adım attı. Bakanlık, acemi sürücülere büyük kolaylık sağlayan yokuş kalkış desteği ve park sensörü bulunan araçların, sürücü kurslarında ve ehliyet sınavlarında kullanılmasına vize verdi. Direksiyon sınavlarındaki 'yokuş' ve 'park etme' kâbusuna son verecek karar, yeni ehliyet alacakları sevindirdi.YENİ NESİL ARAÇLARDA YAYGINHabertürk'ün haberine göre Hatay İl Milli Eğitim Müdürlüğü'nden 2 il maarif müfettişi, bakanlığa, yokuş kalkış destek sistemli araçların özel motorlu taşıt sürücüleri kurslarında ve ehliyet sınavlarında kullanılıp kullanılmayacağına ilişkin görüş sordu. Yazıya cevap veren MEB Özel Öğretim Kurumları Genel Müdürü Ömer Faruk Yelkenci, mevzuatta, direksiyon sınavlarında kullanılan araçlarda park sensörü ve yokuş kalkış destek sistemi bulunmasını engelleyecek bir hüküm bulunmadığını kaydetti. Yelkenci, yeni nesil araçlarda bu sensörlerin yaygın bir şekilde kullanıldığının altını çizdi. Böylelikle hem aracı yokuşta kaldırmakta zorlanan hem de sadece aynaları kullanarak aracı park etmekte sorun yaşayan sürücü adaylarının işi kolaylaşmış oldu.YAYAYA YOL VERMEYENE EHLİYET YOKMEB'in, Özel Motorlu Taşıt Sürücüleri Kursu Yönetmeliği'nde de değişiklik yapmaya hazırlandığı öğrenildi. Değişiklik kapsamında 1 Ocak 2016'dan itibaren, stajyerlik döneminde 3 kez yayaya yol vermediği tespit edilen aday ehliyet alamayacak. 2 yıllık stajyer sürücü belgesinin iptal edilmesini gerektiren kural, yönetmelikle şöyle yer alacak: "Stajyer sürücüler, kurallara uygun olarak sağa ve sola dönüşlerde, yoldan geçiş yapan yayalara, varsa bisiklet yolundaki bisikletlilere geçiş hakkı vermek zorundalar. Bu kuralın 3 kez ihlali durumunda stajyer sürücü belgesi iptal edilecek."
