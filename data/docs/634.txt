'Petrol 43 dolara kadar düşebilir'
Brent türü ham petrolün varil fiyatı 67,16 dolarla son 5 yılın en düşüğüne geriledi. Yatırım bankası Morgan Stanley, 2015'te brent petrolün varil fiyatının 43 dolara kadar düşebileceğini öngördü.
Brent türü ham petrolün varil fiyatı, haziran ayında başlayan düşüş trendini sürdürüyor.Cuma gününe 69,34 dolardan başlayan Brent petrolün varil fiyatı, ABD'de açıklanan verilerin ardından dolara olan talebin artmasıyla düşüşünü sürdürdü ve 67,75 dolara kadar geriledi.Bugün ise 68,36 dolardan güne başlayan Brent petrolün varil fiyatı, Mayıs 2010 tarihinden bu yana en düşük seviyesi olan 67,16 doları gördükten sonra gelen tepki alımlarıyla 67,44 dolardan alıcı buluyor.Analistler, petrol fiyatlarının ABD'li petrol üreticilerinin pazar payı için Petrol İhraç Eden Ülkeler Örgütü (OPEC) ile savaşacağı spekülasyonlarıyla düşüşünü devam ettiğini belirtiyor.Brent petrolün varil fiyatında 67,20 seviyesinin kritik destek konumunda olduğunu, bu seviyenin kırılması durumunda 64 dolar seviyelerinin gündeme gelebileceğini ifade ederek, olası yükselişlerde ise 70 dolar seviyesinin direnç konumuna geldiğini kaydediyor.Batı Teksas türü ham petrolün (WTI) varil fiyatı ise bugün en düşük 64,49'u gördü. WTI'nın varil fiyatı, şu dakikalarda gelen tepki alımlarıyla kayıplarının bir kısmını telafi ederek 64,53 dolar seviyelerinden işlem görüyor.Analistler, küresel dolar talebinin petrol ve diğer emtia fiyatları üzerinde belirleyici olduğunu ifade ederek, bugün Japonya ve Çin'de açıklanan verilerin küresel büyümeye ilişkin endişelerin devam etmesine neden olduğunu, bu yüzden tepki alımlarının sınırlı kaldığını tahmin ediyor.'43 DOLARA KADAR DÜŞEBİLİR'Merkezi ABD'de bulunan yatırım bankası Morgan Stanley, petrol fiyatlarındaki düşüşün 2015'te devam edeceği ve varil fiyatının 43 dolara kadar gerileyebileceği tahmininde bulundu.Morgan Stanley'nin hazırladığı raporda, Petrol İhraç Eden Ülkeler Örgütünün (OPEC) üretim miktarı üzerinde müdahalesi olmadan piyasalardaki risklerin dengesizleşeceği belirtilirken, petrol arz fazlasının 2015'in ikinci çeyreğinde doruğa ulaşacağı savunuldu.Petrol fiyatlarının 2015'in ilk çeyreğinde varil başına 57 dolara kadar düşebileceği ifade edilen raporda, fiyatların ikinci çeyrek için 43 dolar seviyesine gerileyeceği tahmininde bulunuldu.Morgan Stanley, piyasaların ancak 2015'in ikinci yarısında denge bulabileceğini ve bunda düşük olan petrol talebin harekete geçmesinin ve ABD'deki petrol üretiminin yavaşlamasının etkili olacağını vurguladı. Raporda, üçüncü çeyrekte petrolün varil fiyatının 48 dolar, dördüncü çeyrekte ise 65 dolar olacağı öngörüldü.Raporda, ayrıca petrol fiyatlarının uzun süre düşük kalmasının yatırımları azaltacağına, bunun ise 2017 ve 2018'de piyasalarda daha az petrol arzına neden olacağına dikkat çekildi.Arzın düşmesiyle 2017 için petrol fiyatlarının varil başına en az 75 dolar olacağına yer verilen raporda, fiyatların 115 dolara kadar yükselebileceği belirtildi. Raporda, 2018 için ise fiyatların en düşük 80, en yüksek 120 dolar olabileceği kaydedildi.OPEC, 27 Kasım'da Viyana'da yaptığı toplantıda, düşen fiyatlara rağmen üretimde kısıtlamaya gitmeme kararı alarak 2015'in ilk yarısında üretim kotasını günlük 30 milyon varilde tutacağını açıklamıştı.
