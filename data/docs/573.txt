Sağlık Bakanlığı 700 engelli memur alacak
Sağlık Bakanlığına, Engelli Kamu Personeli Seçme Sınavı (EKPSS) sonuçları esas alınarak kurayla 700 engelli memur alınacak.
Sağlık Bakanlığı Yönetim Hizmetleri Genel Müdürlüğü yetkililerinden verdiği bilgiye göre, tercihlerini 16-24 Nisan tarihlerinde ÖSYM Başkanlığının internet sitesi üzerinden gerçekleştiren adayların yerleştirme işlemleri, EKPSS sonuçları dikkate alınarak eğitim durumları, puanları ve tercihleri doğrultusunda ÖSYM tarafından kurayla yapılacak.Yerleştirme takvimi ve kadrolara ilişkin detaylı bilgilere "www.osym.gov.tr" adresinden erişilebilecek.2015 YILI İSTİFA SONRASI YENİDEN ATAMA KURASI657 Sayılı Devlet Memurları Kanununa göre sağlık memuru, sağlık teknisyeni, sağlık teknikeri, hemşire, ebe, çocuk gelişimcisi, diyetisyen, laborant, psikolog, fizyoterapist, sosyal çalışmacı, tıbbi teknolog, veri hazırlama ve kontrol işletmeni, şoför kadrosunda çalışırken istifa eden veya çeşitli nedenlerle görevlerinden ayrılanlara yeniden atanma şansı doğdu. Sağlık Bakanlığı Yönetim Hizmetleri Genel Müdürlüğü, "www.yhgm.saglik.gov.tr " internet sitesinde ilan edilen 100 münhal kadroya bu kişiler arasından kurayla atama yapılacak.Adayların, atanmak istedikleri kadro unvanı ve branşta daha önce çalışması, gerekli diplomaya sahip olması ve 657 Sayılı Devlet Memurları Kanununun 48. maddesindeki şartları taşıması gerekiyor.İstifa sonrası yeniden atama kurası yerleştirme işlemleri noter huzurunda bilgisayar ortamında gerçekleştirilecek.Başvurular, "Sağlık Bakanlığı Personel Bilgi Sistemi (PBS)-Kura Başvuru ve Takip İşlemleri" üzerinden yapılacak. Atamayla ilgili detaylı bilgi, "www.yhgm.saglik.gov.tr" internet adresinden edinilebilecek. Başvuru, 4 Mayıs 2015 Pazartesi gününe kadar yapılabilecek, kuralar ise 28 Mayıs 2015 Perşembe günü çekilecek.2015 KURUMLAR ARASI NAKLEN ATAMA KURASIBakanlık, kamu kurum ve kuruluşlarında sağlık memuru, sağlık teknikeri, hemşire, ebe, çocuk gelişimcisi, fizyoterapist, sosyal çalışmacı, veri hazırlama ve kontrol işletmeni, grafiker, tekniker, imam-hatip, gassal ve şoför kadrosunda çalışanlar için de 50 münhal kadro açtı.Kurumlar arası naklen atama kurasına başvurular, "Sağlık Bakanlığı Personel Bilgi Sistemi (PBS)-Kura Başvuru ve Takip İşlemleri" üzerinden gerçekleştirilecek. Atamayla ilgili detaylı bilgi, "www.yhgm.saglik.gov.tr" internet adresinden edinilebilecek. Başvuru süresi 4 Mayıs 2015 Pazartesi günü sona erecek, kura çekimi ise 28 Mayıs 2015 Perşembe günü yapılacak.
