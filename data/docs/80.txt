Ali Babacan: Los Angeles dökülüyor
Başbakan Yardımcısı Ali Babacan, ''Los Angeles'ın altyapı ihtiyacı, Yeni Delhi'den daha fazla. Yollar, kaldırımlar, köprüler, alt geçitler her şey dökülüyor" diye konuştu.
BALIKESİR - Başbakan Yardımcısı Ali Babacan, Gayrimenkul ve Gayrimenkul Yatırım Ortaklığı Derneği (GYODER) tarafından, Çevre ve Şehircilik Bakanlığı ve Balıkesir Büyükşehir Belediyesinin destekleriyle Balkonuk Center'da düzenlenen "7. Gelişen Kentler Zirvesi"nde konuştu. Babacan, burada G-20 dışında kalan ülkelerin ekonomik koşullarına da değindi. Bunlar arasında fakirliği yüksek ülkelerin de bulunduğunu ifade eden Babacan, "Bu ülkelere elimizi uzatıyoruz. İlk kez G-20, bu ülkelerle ilişki geliştiriyor. G-20 olarak kendimize, 'Bu ülkelere ne yapıyoruz ' sorusu soruyoruz" dedi.Dünyada ekonomik sorunların büyük olduğunu, bunların tespitinin yapıldığını ve teşhisinin konulduğunu aktaran Babacan, hazırlıklar yapıldığını ancak uygulamanın istendiği ölçüde olmadığını söyledi.
Los Angeles: San Diego otobanı
"LOS ANGELES'IN ALTYAPI İHTİYACI, YENİ DELHİ'DEN DAHA FAZLA"Başbakan Yardımcısı Babacan, özellikle altyapı yatırımlarının birçok ülkede aksadığını, 2008-2009 krizinin birçok ülkeyi olumsuz etkilediğini dile getirerek, "Gelişmekte olanlar kadar gelişmiş ülkeler için de geçerli bu durum. Son bir yıl içinde Los Angeles'a ve Yeni Delhi'ye gittim. Los Angeles'ın altyapı ihtiyacı, Yeni Delhi'den daha fazla. Yollar, kaldırımlar, köprüler, alt geçitler her şey dökülüyor. Dolayısıyla altyapı ve yatırım dediğimizde, G-20 üyelerinin tamamı 'Ne yapabiliriz?' diye tartışmaya başladı" diye konuştu.
Yeni Delhi'den bir görüntü
Özel sektörün yatırım için güven istediğini vurgulayan Babacan, altyapı yatırımları projelerinin standartlaşması çalışmasını başlattıklarını anlattı.Dünyada, Norveç, Suudi Arabistan, Singapur gibi cari fazlası, bütçe fazlası olan, bunları fonlarında biriktiren ülkeler bulunduğunu, Batıda emeklilik fonları olduğunu belirten Babacan, sözlerini şöyle tamamladı:"Her biri milyar dolarlar hatta trilyon dolar olan fonlar var. Bu fonlar, parayı çok çok güvenilir yerlere yatırıma taşımak istiyorlar. Dünyada sermaye ve varlık var. Bir yandan da şiddetli fon ihtiyacı var. Bu ikisini nasıl buluşturacağız Dünya için de güveni oluşturduğunuz zaman bu buluşma olur. Yatırım için güvenli yer bulamayanlar, Almanya ve ABD hazinesi tahvillerine yöneliyor. Alman hazinesinin tahvilleri 10 yıla kadar negatif faiz veriyor. 10 yıldan sonra küçük küçük artışlar oluyor. Yani 10 yıllık faiz sıfır, 5 yılda eksi. 1 milyar avro veriyorsunuz, 5 yıl sonra 995 milyon avro geri alıyorsunuz. Dünyada bu gerçek yaşanıyor. Para büyükse dünyada güvenecek ortam kalmadıysa ortada, bankalara çok güven olmuyor. Avrupa'nın en büyük bankaları Dünya Merkez Bankasından aldığı likidite ile yaşıyorlar."Daha sonra sonra Babacan, Balıkesir Valisi Mustafa Yaman, Balıkesir Büyükşehir Belediye Başkanı Ahmet Edip Uğur, Bursa Büyükşehir Belediye Başkanı Recep Altepe, GYODER Başkanı Aziz Torun, Balıkesir Sanayi Odası Başkanı İsmail Uğur ve diğer protokol üyeleri fotoğraf çektirdi.
