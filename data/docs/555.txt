Suriye'de Filistin kampına saldıran IŞİD püskürtüldü
Suriye'nin başkenti Şam'ın güneyinde Filistinli mültecilerin yaşadığı Yarmuk kampına giren IŞİD militanları püskürtüldü.
İlişkili Haberler
IŞİD'in Musul askeri sorumlusu  öldürüldü
"Hava operasyonları IŞİD'i güçlendiriyor" 
Suriye'nin başkenti Şam'ın güneyindeki Yarmuk kampında Filistinlilerle diğer muhalif silahlı gruplar, IŞİD'le yaşanan çatışmalarda birçok noktayı geri aldı.Suriyeli muhalifler, IŞİD'in büyük ölçüde eski pozisyonuna çekildiğini duyurdu. Çatışmalarda her iki taraftan da can kaybı olduğu belirtildi. BM, Yarmuk kampındaki sivillerin güvenliğinden endişe duyduğunu açıkladı. Suriye'nin başkenti Şam'ın güneyinde yer alan ve Filistinlilerin kaldığı Yarmuk mülteci kampı 3 yıldan bu yana rejim güçlerinin kuşatması altında yer alıyordu. Daha önce 160 bin kişinin yaşadığı kampta, kuşatma nedeniyle 2013'te 100'den fazla kişi açlıktan ölmüştü. Kampın nüfusu şu anda 18 bine inmiş durumda.
