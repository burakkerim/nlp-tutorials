Çin'den Mercedes'e para cezası
Çin'de, Alman otomotiv devi Mercedes'e 57 milyon dolar para cezası verildiği bildirildi.
China Daily gazetesinin haberine göre, Mercedes şirketine, Çin'in doğusunda bulunan Ciangsu eyaletindeki Mercedes yetkili satış bayilerine otomotiv ve yedek parçalarının satışında anti-tekel yasalarını ihlal etmekten 350 milyon yüen (yaklaşık 57,1 milyon ABD doları) ceza kesildiği belirtildi.
Yetkililer, Mercedes'i ülkedeki pazar hakimiyetini ve sınırlı rekabeti kötüye kullanmakla suçlarken, Mercedes ile işbirliği içinde olan yetkili satış bayilerine de 7,87 milyon yüen (yaklaşık 1,26 milyon ABD doları) ceza verildiği ifade edildi.
 Mercedes'in yazılı açıklamasında, yöneltilen suçlamalara itiraz edilmediği ve para cezasını ödeneceği kaydedildi.
