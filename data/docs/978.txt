Potada haftanın maçı Fenerbahçe'nin
Sarı lacivertliler, takipçilerinden Darüşşafaka Doğuş'u 73-51 mağlup etti.
Türkiye Basketbol Ligi 29. hafta karşılaşmasında lider Fenerbahçe Ülker, deplasmanda Darüşşafaka Doğuş'u 22 sayı farkla 73-51 yendi. Fenerbahçe Ülker, bu sonuçla 22. galibiyetini alarak son haftaya da lider girdi. Darüşşafaka Doğuş ise 9. yenilgisini aldı ve 3. sırada kaldı. Karşılaşmaya Fenerbahçe Ülker, Bogdanovic'in üst üste bulduğu 3 sayılık basketlerle iyi bir başlangıç yaptı. Sarı-lacivertliler, rakibinden sayı yemediği ilk 3 dakikayı 11-0 önde tamamladı. Kolay top kaybı yapan rakibi karşısında isabetli şutlar bulan Fenerbahçe Ülker, 9. dakikada farkı 15'e çıkardı: 5-20. Sarı-lacivertliler ilk çeyreği 22-8 üstün bitirdi. İkinci çeyrekte de agresif savunmasına devam eden sarı-lacivertliler, 23. dakikada farkı 18'e çıkardı: 8-26. Vidmar'ın pota altındaki etkili oyunuyla savunmasını sertleştiren Darüşşafaka Doğuş, 17. dakikada farkı tek hanelere çekti: 19-28. Fenerbahçe Ülker, soyunma odasına 35-25 önde gitti. Üçüncü çeyreğin başında hücumda etkili olan sarı-lacivertliler, Semih Erden'in skorer oyunuyla 25. dakikada farkı 17'ye yükseltti: 29-46. Çeyreğin sonunda farkı 20'ye (37-57) çıkaran Fenerbahçe Ülker, son periyoda 57-39 üstün girdi. Son çeyrekte Darüşşafaka Doğuş'un oyuna ortak olmasına izin vermeyen Fenerbahçe Ülker, sahadan 73-51 galip ayrıldı. Darüşşafaka Doğuş: 51 - Fenerbahçe Ülker: 73Salon: Darüşşafaka Ayhan ŞahenkHakemler: Emin Moğulkoç, Yener Yılmaz, Serdar Ünal Darüşşafaka Doğuş: Greer, Lucas 4, Farmar 4, Ersin Dağlı 7, Vidmar 6, Metin Türen, Brown 7, Mehmet Yağmur 1, Seibutis 9, Göksenin Köksal 11, Ermal Kurtoğlu 2 Fenerbahçe Ülker: Kenan Sipahi 8, Melih Mahmutoğlu 11, Bogdanovic 6, Preldzic 5, Zoric 9, Vesely 9, Zisis 6, Oğuz Savaş 4, Berk Uğurlu, Serhat Çetin 4, Semih Erden 11 1. Periyot: 8-22Devre: 25-353. Periyot: 39-575 Faulle Oyundan Çıkan: 33.53 Lucas (Darüşşafaka Doğuş)
