Bu belirtiler kanser habercisi olabilir!
Ülkemizde her yıl 180 bin yeni kanser tanısı konuluyor, vakaların beşte üçünü erkekler, beşte ikisini ise kadınlar oluşturuyor. Kanserde vücudun verdiği sinyalleri önemsemek ise erken teşhis açısından büyük önem taşıyor.
Tıbbi Onkoloji Uzmanı Prof. Dr. Gökhan Kandemir “1-7 Nisan Ulusal Kanser Haftası” nedeniyle kadın ve erkeklerde kanserin habercisi olabilecek belirtilere dikkat çekti. İşte Prof. Kandemir’in işaret ettiği kanser habercileri: MEMEDEKİ DEĞİŞİKLİKLER KADIN VE ERKEKLERİN ORTAK SORUNU Memede veya koltuk altında kitle, meme başının içe çekilmesi, büyüklük ve şekil değişiklikleri, meme başı akıntısı, deride yara, kızarıklık ve kolda ödem kadınlarda meme kanserini düşündüren belirtiler arasında. Meme kanseri erkeklerde de nadir olarak görülebiliyor. OLAĞAN DIŞI KANAMALAR KADINLARI ENDİŞELENDİRMELİDüzenli adet gören kadınlarda ara dönemde görülen, menopozda yaşanan ya da cinsel ilişki sürecinde meydana gelen kanamalar rahim veya rahim ağzı kanseri gibi jinekolojik kanserlere işaret edebilir.ŞİŞKİNLİK HİSSİ HER ZAMAN HAZIMSIZLIĞA İŞARET ETMEZ Özellikle kadınlarda görülen karında şişkinlik ve aşırı doygunluk hissi yumurtalık kanserinin habercisi olabilir. Karın ağrısı, kasık ağrısı ve sürekli idrara çıkma isteği bu durumlara eşlik ediyorsa mutlaka doktora başvurulmalı. KANSER TUVALET ALIŞKANLIĞINDAKİ DEĞİŞİMLERLE GELEBİLİRSancılı veya sık idrar yapma, idrarda kan bulunması prostat veya idrar torbası (mesane) kanserlerinin ilk belirtileri olabilir. İdrarda kan görülmesinin en önemli nedenlerinden biri de böbrek kanseri. Yanı sıra uzun süren kabızlık, ishal, kalem şeklinde ince dışkılama, dışkılamadan sonra tam boşalmama hissi, özellikle dışkıda kan görülmesi kalın bağırsak kanserinin ilk belirtileri olabilir.ANİ KİLO KAYBI KANSERİN SIK GÖRÜLEN BELİRTİLERİNDENİştahın her zamanki gibi olmaması, iyi beslenmeye rağmen birkaç ay gibi kısa zamanda 5 veya daha fazla kilo kaybının olması özellikle pankreas, mide, yemek borusu ve akciğer gibi birçok kansere işaret edebilir.
YORGUNLUĞUNUZ GEÇMİYORSA…Birçok hastalığın olduğu gibi kanserin de en yaygın belirtisi yorgunluk. Birkaç haftadan daha uzun süren, istirahat ile geçmeyen, ilerleyici bir halsizlik ve yorgunluk kanserin habercisi olabilir. Mide, kalın bağırsak kanserleri kan kaybı yoluyla da halsizlik yapabilir.UZUN SÜREN AĞRILARI ÖNEMSEYİN Sürekli olan ve uzun süre devam eden ağrı durumlarında kanserden şüphelenilmeli. İleri evre kanserlerde daha sık görülmekle birlikte kemik veya testis kanserlerinde erken evrelerde görülebilir. Uzun süren, tedavi ile geçmeyen baş ağrısı ise beyin tümöründen kaynaklanabilir. LENF BEZLERİ ŞİŞİYORSA...Boyunda, koltuk altlarında ve kasıklarda ele gelen, çoğunlukla ağrısız olan kitleler ve beraberinde kilo kaybı, gece terlemeleri ile ateş, lenfomayı düşündürebilir.İNATÇI ÖKSÜRÜK VE SES KISIKLIĞI KANSER BULGUSU OLABİLİRÖzellikle sigara içenlerde uzun süre devam eden, karakteri değişen öksürük yakınması varsa, bu duruma kanlı balgam, nefes darlığı ve ses kısıklığı yakınmaları eşlik ediyorsa akciğer kanserinden şüphelenilmeli. Boyunda şişlik, ses kısıklığı, öksürük de gırtlak kanserinin habercisi olabilir.SÜREKLİ VE YÜKSEK ATEŞ KAN KANSERİ HABERCİSİ OLABİLİRGenelde ileri evrelerde görülmekle beraber yüksek ateş; lösemi, lenfoma gibi kanserlerin erken bulgusudur. Ayrıca böbrek ve karaciğer kanserlerinde de sıkça görülebilir.
AĞIZ İÇİNDE VEYA DİLDE BEYAZ-KIRMIZI LEKELER VARSA…Özellikle sigara içenlerin dikkat etmesi gereken belirtilerdir. Bunlar ağız kanserinin erken belirtileri arasında. Dil veya ağız içinde hassas, kabarık, kalınlaşmış alanlar, çiğneme ve yutmada zorlanma, dil ve çene hareketlerinde zorlanma diğer belirtiler arasında. YUTKUNMA GÜÇLÜĞÜ VE BOĞAZDA TAKILMA HİSSİNE DİKKAT Yemek yerken yutkunma zorluğu yaşanıyorsa, sıvı gıdalar daha rahat alınıyorsa bu belirti yemek borusu kanserinin ilk belirtisi olabilir.CİLDİNİZDEKİ DEĞİŞİKLİKLERİ GÖZLEMLEYİNDeride yeni ortaya çıkan bir oluşum, yıllardır vücudunuzda var olan bir ben veya lekelerde görülen şekil, boyut, renk değişiklikleri ile iyileşmeyen deri ülserleri deri kanserini düşündürebilir.
