Imaginary Sergisi açıldı
Sadece matematikçiler değil, tasarımcılar, sanatçılar, mimarlar, yaratıcı işlerle uğraşan herkes için... “matematiğin gözünden IMAGINARY” sergisi açıldı.
Dünyada,• 30’u aşkın ülkede etkinlikler,• 125’ten fazla ücretsiz sergi,• 1 milyonun üzerinde ziyaretçiye ulaşan...• 17’den fazla dilde içerik barındıran,• 15 GB üzerinde açık kaynak etkileşimli matematik içeren…“matematiğin gözünden IMAGINARY” sergisi 29 Nisan 2015 de, çok sayıda davetlinin katılımıyla İş Sanat, Levent İş kulelerinde açıldı. Sergi 4 Mayıs 2015 ’e kadar burada gezilebilir.“matematiğin gözünden IMAGINARY” İstanbul’da üç farklı mekanın ardından İzmir ve Diyarbakır’da da katılımcılarıyla buluşacak.Serginin ardında, Oberwolfach Matematik Araştırma Enstitüsü tarafından oluşturulmuş ve dünyanın her yerinden işbirlikleriyle günden güne gelişen, etkileşimli, dinamik, fikir, yazılım, görseller, film ve metinlerle dopdolu olan bir matematik portalı www.imaginary.org var. “matematiğin gözünden IMAGINARY” 21. yy interaktif öğrenme teknolojilerini kullanan çoklu zekayı ve yeni ilişkilendirme biçimlerini harekete geçiren olağanüstü bir deneyim. Sergide dokunmatik ekranlarda deneyimlediğiniz herşeyi evinizine gidince ücretsiz olarak bilgisayarlarınıza indirebilecek, hatta dilerseniz kendi serginizi de oluşturabileceksiniz.Sergiyi randevu alarak rehberler eşliğinde okulunuzla birlikte gezebileceğiniz gibi, bireysel olarakta katılabilirsiniz. “IMAGINARY açık matematik” projesi, ‘2014 Alman-Türk Bilim Yılı' kapsamında başlayan işbirliği ile Türk Matematik Derneği (www.tmd.org.tr) ve İstanbul Matematiksel Bilimler Merkezi (www.imbm.org.tr) tarafından yürütülüyor. İstanbul’ da, ilk sergi İş Bankası desteğiyle, 29 Nisan - 4 Mayıs 2015 tarihleri arasında, İş Sanat Kültür Merkezinde… İkinci sergi Feyziye Mektepleri Vakfı desteğiyle, 25 Mayıs ve 7 Haziran 2015, FMV Işık Galeri Teşvikiye’de… Üçüncü sergi ise Maltepe Belediyesinin desteğiyle, 14-27 Eylül 2015 tarihleri arasında Türkan Saylan Kültür Merkezinde açılıyor."matematiğin gözünden IMAGINARY" gezici sergisi, 2015 içinde 5-20 Ekim 2015 tarihinde İzmir Konak İş Sanat Galeride, ardından da 9-24 Kasım 2015 arasında Diyarbakır Büyükşehir Belediyesine bağlı Sümerpark Sosyal Tesislerinin resepsiyon salonunda katılımcılarıyla buluşuyor.
