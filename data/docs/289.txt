‘Top Gear'ın ünlü sunucusu Jeremy Clarkson görevden alındı
Dünyanın en fazla izlenen otomobil programlarından biri olan ‘Top Gear'ın ünlü sunucusu Jeremy Clarkson görevden alındı. Clarkson'ın görevden alınma nedeni yapımcılarından biriyle kavga etmesi.
Dünya genelinde ilgiyle izlenen  otomobil programı ‘Top Gear’ın ünlü sunucusu Jeremy Clarkson'ın başı dertte.
Jeremy Clarkson
Programı yayınlayan İngiliz yayın kurumu BBC, sunucunun görevden alındığını açıkladı.
Clarkson'ın görevden alınma nedeni, yapımcılarından biriyle kavga etmesi.
 BBC'den yapılan açıklamada, Clarkson hakkında soruşturma açıldığı ve soruşturma süresince programlara çıkmayacağı belirtildi.  Clarkson Mayıs 2014'te bir programda ırkçı ifadeler kullandığı gerekçesiyle BBC yönetiminden "son bir uyarı" aldığını söylemiş, "Bir kez daha rencide edici  ifade kullanmam halinde işten atılacağımı belirttiler" demişti.  Clarkson, geçen ay da, "Top Gear için için yeni bir sunucu isteniyor" tweeti atmıştı.  Jeremy Clarkson, 1978'den bu yana ‘Top Gear'ı sunuyor. 200'den fazla ülke ya da bölgede izlenen program, Guiness rekorlar kitabına göre bütün zamanların en fazla izlenen televizyon şovu.
