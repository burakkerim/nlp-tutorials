Mayweather'ı en son bir Türk dövdü (1996'da Atlanta'da)
Her şey bir maçla değişti. 1996 yılında Atlanta Olimpiyatları Yarı Finali'nde Mayweather'ı döven Türk asıllı Bulgar boksör Todorov, profesyonel kontratı reddetti. Menajerler onun yanından kalkıp Mayweather'a gitti. Şimdi o maçı kaybeden Amerikalının 280 milyon doları var. Todorov ya da Türk ismiyle Ahmet Sabri ise, emekli maaşıyla geçinmeye çalışıyor.
İlişkili Haberler
250 milyon dolarlık maç
1996 yılının ağustos ayı... Yaz Olimpiyatları'nın düzenlendiği ABD'nin Atlanta kentinde belki de dünya boks tarihinin en önemli maçlarından biri yapılıyor. Türk asıllı Bulgar Serafim Todorov, yarı finaldeki boksörlerden biri. Karşısında ise bugün dünyanın en çok kazanan sporcusu unvanına sahip Amerikalı Floyd Mayweather.
1996 yılındaki maçtan sonra Mayweather profesyonel oldu. Aradan 19 yıl geçti. Amerikalı 47 maça çıktı ve hiç yenilgi almadı. 
O zamanlar Todorov 27, Mayweather ise 19 yaşında. Son raunda 1 sayı geride giren Todorov, son 3 dakikada rakibini 10'a 9 mağlup ederek finale çıkıyor. Fakat Todorov hayatının en şiddetli yumruğunu maçtan sonra yapılan doping testinde yiyor. Akşam gazetesinden Onur Demirhisar’ın haberine göre Todorov o günleri şöyle anlatıyor: Ben önde Mayweather ise arkada oturuyordu. Odada 3 kişi daha vardı. Sonradan anladım ki onlardan ikisi menajerdi. Diğeri ise tercümandı. Önüme profesyonel olmam için bir sözleşme koydular. Ben ise düşünmeden 'Hayır' dedim. Sonra ne oldu biliyor musunuz? O üç adam arkaya geçip Mayweather'ın yanına oturdular. O ise kontratı kabul etti. Onun yerinde ben olabilirdim.
SERVETİ 280 MİLYON DOLAR Mayweather o günden sonra hiçbir maçta yenilmedi. Dünyanın en çok kazanan sporcusu oldu. Serveti 280 milyon dolar. Boks dünyasında onu en son mağlup eden kişi olan Türk asıllı Todorov ise yıllardır işsiz. Bulgaristan'ın banliyösünde yaşıyor ve devletten aldığı aylık 435 dolarlık emekli maaşıyla geçiniyor. 
Floyd Mayweather ile Manny Pacquiao, 2 Mayıs'ta Las Vegas'ta ringe çıkacak. Şimdiye kadar çıktığı 47 karşılaşmanın hiçbirini kaybetmeyen Birleşik Amerikalı Mayweather ile 64 maçın 57'sini kazanan Filipinli Pacquiao'nun mücadelesinin ödülü ise 250 milyon dolar olarak belirlendi. Bu rakam; boks tarihinin en pahalı maçı manasına geliyor.
46 yaşındaki Serafim Todorov (Ahmet Sabri)
47 MAÇTIR KAYBETMİYOR1996 yılındaki maçtan sonra Mayweather profesyonel oldu.  Aradan 19 yıl geçti. Amerikalı 47 maça çıktı ve hiç yenilgi almadı.
1 SAATLİK GELİRİNİ AHMET SABRİ 28.735 YILDA KAZANAMAZ!Floyd Mayweather, 2 Mayıs'ta Manny Pacquiao ile 250 milyon dolar ödüllü maçta ringde kozlarını paylaşacak. Las Vegas'taki maçta Mayweather ödülün yüzde 60'ını; Pacquiao ise yüzde 40'ını alacak. 47 maçlık profesyonel boks kariyerini namağlup sürdüren Birleşik Amerikalı sporcu; uluslararası birçok organizasyonda şampiyonluklar elde etti.
Todorov, 1997'de Kapıkule'den Türkiye'ye yürüyerek girmiş, bu poz Türk basınında olay olmuştu. 
KAPIKULE'DE ŞOV YAPMIŞTITodorov, 1997'de Kapıkule'den Türkiye'ye yürüyerek girmiş, bu poz Türk basınında olay olmuştu. Türkiye mayosuyla çıkmayı planladığı Dünya Şampiyonası'nda birinci olsa ödül olarak da 1 milyon doların sahibi olacaktı.
AY-YILDIZLI FORMAYLA 1 MİLYON DOLAR KAZANABİLİRDİTodorov'un hayatındaki bir diğer dönüm noktası daha var. O da Türk vatandaşlığına geçmeye hazırlanırken yaşadığı şok. Todorov Türk asıllı. Müslüman. Lozan Antlaşması sonrasında ülke dışında kalanlardan. Hatta o dönemde Todorov isminden çok Ahmet Sabri olarak biliniyor. Kendisi de bu ismi kullanıyor.
Ahmet Sabri bugün Bulgaristan'da eşi, oğlu ve geliniyle birlikte yaşıyor. 
EN İYİ BOKSÖRDÜ Sovyet dönemi sonrasında Bulgaristan hükümetinin Türk asıllı sporculara yönelik tavrı çok sert. Açık bir ayrımcılık uygulanıyor. Todorov da bundan nasibini alıyor. Dönemin Türkiye Boks Federasyonu Başkanı Caner Doğaneli anlatıyor: Todorov inanılmaz bir boksördü. Çok teknikti. Müthiş gözleri, müthiş bir boks zekası vardı. Çift guard dövüşüyordu. Ondan iyisini görmemiştim. Kendisi Türkiye'ye gelip, Türkiye adına dövüşmeyi çok istiyordu. Başlarda bırakmadılar, Türkiye'ye gelemedi. Bir süre sonra geldi. İstanbul'da, Ankara'da kaldı. bizimle kampa girdi. 
250 BİN DOLAR ÖDEYECEKTİKO dönem Bulgarlarla uzun süre görüştük. Ve bir para üzerinde anlaştık. Yaklaşık 250 bin dolar yetiştirme parası verecektik. O da artık Türkiye için dövüşecekti. Fakat bir türlü ödeme şeklinde anlaşamadık. 250 bin dolarda anlaştık ama onlar bu parayı gönderecekleri iki kişiye elden vermemizi istiyorlardı. Bense ya Türkiye'deki Bulgar Elçiliği'nde ya da Bulgaristan'daki Türk Elçiliği'nde yazıya dökerek yapmayı istedim. 
500 BİN BİLE VERİRDİKBunu kabul etmediler. Todorov inanılmaz bir yetenekti. O zaman isteseler 300'e, 500 bin dolara kadar çıkardık. O dönemde bu tarz sporcular için bize açık çek veriyorlardı."
