Mustafa Akıncı, Rum lider Anastasiadis ile görüşecek
İlk yurtdışı ziyaretini Çarşamba günü Türkiye'ye yapacak olan KKTC Cumhurbaşkanı Mustafa Akıncı, 11 Mayıs'ta Rum lider Anastasiadis ile bir araya gelecek.
İlişkili Haberler
Erdoğan'dan Akıncı'ya telefon
"Ne çatışma ne teslimiyet"
Mustafa Akıncı özel röportajı
KKTC Cumhurbaşkanı Akıncı Türkiye'ye geliyor
KKTC Cumhurbaşkanı Mustafa Akıncı ile Güney Kıbrıs Rum Yönetimi Lideri Nikos Anastasiadis, 11 Mayıs’ta bir araya gelecek.
BM Barış Gücü Sözcülüğü'nden yapılan açıklamaya göre, KKTC'nin yeni Cumhurbaşkanı Akıncı ile Rum lider Anastasiadis, BM Genel Sekreteri’nin Kıbrıs Özel Danışmanı Espen Barth Eide'nin ev sahipliğinde ara bölgede bulunan Ledra Palace’da sosyal içerikli yemekte görüşecek.
Akıncı ve Anastasiadis'in ilk defa bir araya geleceği yemek, Eide’nin, liderler ve ilgili diğer taraflarla kapsamlı çözüm müzakerelerinin yeniden başlamasına yönelik hazırlıkları tamamlamayı amaçladığı Kıbrıs ziyareti çerçevesinde 11 Mayıs'ta gerçekleşecek.
Kıbrıs müzakereleri, Rum lider Nikos Anastasiadis'in, Barbaros Hayrettin Paşa gemisinin Akdeniz'deki faaliyetlerini bahane etmesiyle ekim ayında askıya alınmıştı. BM Genel Sekreteri’nin Kıbrıs Özel Danışmanı Eide ise müzakerelerin mayıs ayında başlayacağını duyurmuştu.Öte yandan Mustafa Akıncı, ilk yurtdışı ziyaretini de 6 Mayıs Çarşamba günü Türkiye'ye yapacak.
