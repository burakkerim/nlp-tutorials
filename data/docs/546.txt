Nepal'de heyelan bir köyü yuttu: 200 kişi kayıp
Nepal'de 10 gün önce meydana gelen 7.8 büyüklüğündeki depremde ölenlerin sayısı 7500'e yükseldi. Deprem sonrası meydana gelen heyelan Himalaya eteklerinde bir köyü tamamen haritadan sildi. 200'den fazla köy sakini yaşamını yitirdi.
İlişkili Haberler
Nepal'de kurtarma çalışmaları tamamlandı 
AFAD ekibi Nepal'deki görevini tamamladı
Yıkıntıyı Google Earth görüntüledi
7.8'lik depremde ölü sayısı hızla artıyor
Rasuwa bölgesi yetkililerinden Gautam Rimal, arama kurtarma ekiplerinin Langtang Vadisi'nde 60'dan fazla ceset bulduğunu söyledi. Rimal cesetlerden 9'unun yabancı turistlere ait olduğunu söyledi.  Deprem ve artçı sarsıntıların tetiklediği heyelanlar nedeniyle vadideki köyün tamamen göçük altında kaldığına işaret eden Rimal, arama kurtarma ekiplerinin toprağı kazmaya devam ettiğini belirtti.  Rimal, "Heyelan, bir köyü haritadan sildi. Köyde 60'dan fazla ev vardı. Hepsi göçük altında kaldı. Köy sakinlerinin hepsini bulmamız mümkün olmayabilir" dedi.Yolların deprem ve heyelan nedeniyle hasar görmesi sonucu karadan ulaşım sağlanamayan bölgede yaşayanlar, göçük altında kalan köyde 200'den fazla kişinin ölmüş olabileceğine işaret etti. Başkent Katmandu'nun 60 kilometre kuzeyindeki Langtang Vadisi, Himalayalar manzarası nedeniyle turistlerin en çok tercih ettiği yerler arasında yer alıyor.
ULUSLARARASI TOPLUMA YARDIM ÇAĞRISI  Dünyanın en yoksul ülkelerinden biri olan ve gelirinin büyük kısmını turizmden sağlayan Nepal dün uluslararası topluma daha fazla yardım göndermesi çağrısında bulunmuştu.
Enformasyon Bakanı Minendra Rijal, "Depremin yaralarını sarmak için uluslararası toplumun büyük desteğine ihtiyacımız var" ifadesini kullanmıştı. SALGIN HASTALIK UYARISI  Uluslararası yardım kuruluşları, depremin büyük hasara yol açtığı ülkede salgın hastalık riskinin giderek arttığına dikkati çekti. İngiliz Doğal Afetler Acil Durum Komitesi, depremzedelerin açık havada yaşamlarını sürdürmeye çalıştığını ve temiz suyun bulunmadığını söyledi. Bünyesinde 12 yardım kuruluşunu barındıran Komite, salgın hastalık riskininengellenmesi için bir an önce önlem alınması gerektiğini vurguladı. Komite, 2009'da Nepal'de baş gösteren kolera salgınında 300 bin kişinin etkilendiğini hatırlattı.
7500 ÖLÜ 10 BİN YARALI  BM İnsani İşler Koordinasyonu Ofisi verilerine göre, 25 Nisan'da başkent Katmandu yakınlarında yerin sadece 11 kilometre altında meydana gelen depremde 7 bin 500 kişi yaşamını yitirirken, 10 binden fazla kişi de yaralandı.SADECE 24 BİN ÇADIR GÖNDERİLDİ  Deprem ve artçı şoklar, 130 binden fazla evin yerle bir olmasına neden oldu. Depremden yaklaşık 5 milyon kişinin etkilendiği tahmin ediliyor. 34 ülkeden 4 bine yakın yardım görevlisi, depremzedelere yardımcı olmak için seferber oldu. Şimdiye kadar sadece 24 bin kişiye çadır sağlanabildi.
ÇOCUKLAR KİMSESİZ KALDI  Depremde çok sayıda çocuk, ya kimsesiz kaldı ya da kayboldu. 20 ekip kimsesiz kalan çocukları korumaya almaya ve kaybolan çocukların ailelerini bulmaya çalışıyor.415 MİLYON DOLAR YARDIM LAZIM Yaklaşık 3 milyon kişinin acilen gıda yardımına ihtiyaç duyduğu Nepal için en az 415 milyon dolar yardım gerekiyor.
