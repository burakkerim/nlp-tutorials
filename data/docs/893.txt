En çok hataya düşüren 6 diyet miti
Sosyal medya kanallarının artmasıyla birlikte diyetler de bir hayli çeşitlendi. Kişiye özel diyetler yerini, ‘arkadaşım yapmış, inanılmaz kilo vermiş’ diye kulaktan dolma bilgilerle yapılan ve yanlışlar içeren diyetlere bırakmış durumda.
İlişkili Haberler
Kalpten saç teline kadar zarar veriyor
'Popüler diyetler sınıfta kaldı'
Şok diyet uyarısı
Beslenme ve Diyet Uzmanı Elif Karacanoğlu, sosyal medyadan edinilen bilgilerle veya arkadaş tavsiyesiyle yapılan diyet yanlışlarına dikkat çekti. Kalıcı kilo kontrolü için diyetin kişiye özel olması gerektiğini vurgulayan Karacanoğlu, popüler diyet mitlerini 6 başlıkta şöyle sıraladı: SAKIN ATIŞTIRMA! Aslında ara atıştırmalar sağlıklı tercihler yapıldığı sürece çok doğrudur. Kan şekerinizi düşürmeden ceviz, badem, fındık, meyve gibi sağlıklı atıştırmalıklarla diyetinizi daha doğru yürütebilirsiniz. TABAĞINDAKİ TÜM YEMEĞİ BİTİRYediğiniz yemek kadar bu yemeğin porsiyonu da önemlidir. Özellikle dışarıda yemek yiyorsanız küçük porsiyonları içeren tabakları tercih edin. Ve tabağınızdaki tüm yemeği bitirmek zorunda olmadığınızı bilin.EGZERSİZ ÖNCESİ YEMEK YERSEN, KRAMP YAŞAYABİLİRSİN!Aç karnına yapılan egzersiz vücudu ciddi anlamda yorar. Bu nedenle egzersiz yapmayı planlıyorsanız, egzersizin yoğunluğu ve cinsine göre, en az yarım saat ya da 1 saat önce yemeğinizi yemiş olun. 
SEBZE AĞIRLIKLI BESLEN Diyet sadece sebze yemek değildir. Sadece sebze ağırlıklı beslenmek vücudunuzun ihtiyaçlarını da göz ardı etmek anlamına gelir. Bu nedenle düşük yağlı, protein ağırlıklı beslenmeyi tercih edin. HIZLI YEMEK YE Yemek yerken acele ederseniz vücudunuz doyma sinyalini alana kadar planladığınızdan ve ihtiyacınız olandan daha fazla yemek yemiş olursunuz. Bu nedenle en az yarım saat süren bir yemek saatiniz olsun. BUGÜN TATLIYI HAK ETTİNÖdül olarak yiyecek kullanmak istiyorsanız en son seçeneğiniz tatlı olmalı. Onun yerine arkadaşlarınızla bir kahve içme ya da sinemaya gitme gibi bir aktiviteyi tercih edebilirsiniz.
