ABD, Kuzey Kore'nin Sony teklifini reddetti
ABD, Sony’ye yapılan siber saldırının ortak soruşturulması için Kuzey Kore'nin yaptığı öneriyi reddederek, iddiasının arkasında durdu.
WASHINGTON - ABD, Sony’ye yapılan siber saldırının ortak soruşturulması için Kuzey Kore'nin yaptığı öneriyi reddederek, iddiasının arkasında durdu.Kuzey Kore yönetimi, Sony'ye yapılan siber saldırının arkasında kendilerinin bulunduğu iddialarını yalanlayarak, suçsuzluklarını kanıtlamak için, ABD'ye saldırı hakkında ortak soruşturma teklifinde bulunmuştu.Beyaz Saray Ulusal Güvenlik Konseyi sözcülerinden Mark Stroh ise "ABD Soruşturma Bürosu’nun (FBI) açıklık getirdiği gibi, bu yıkıcı saldırıdan Kuzey Kore’nin sorumlu olduğuna yönelik güvenimiz tam. Kararın arkasında duruyoruz" diye konuştu.Kuzey Kore yönetiminin zarar verici ve kışkırtıcı eylemlerinin sorumluluğunu inkar etme noktasında uzun bir tarihe sahip olduğunu belirten Stroh, "Eğer Kuzey Kore hükümeti yardım etmek istiyorsa, suçlarını kabul ederler ve yarattıkları hasarı Sony’ye tazmin ederler" dedi.Sony firmasının, Kuzey Kore lideri Kim Jong-un'a suikast kurgusunu konu alan komedi filmi "Röportaj" nedeniyle "Barış Muhafızları (Guardians of Peace-GOP)" adındaki bilgisayar korsanlarının siber saldırılarına ve tehditlerine maruz kaldığı belirtilmişti. Şirket, siber saldırı üzerine filmin Noel'de planlanan gösterimini iptal etmişti.FBI önceki dün, Sony'ye yönelik siber saldırılardan Kuzey Kore'nin sorumlu olduğu sonucuna varacak yeterli bilgiye sahip olduklarını açıklamıştı.
