İngiltere'deki seçimin ardından 3 istifa
İngiltere'de dün yapılan seçimin ardından oy oranına göre 2'nci, 3'ncü ve 4'üncü partinin liderleri istifa etti. Başbakan Cameron'ın 331 milletvekili çıkararak tek başına iktidar olması sonrası İşçi Parti lideri Miliband, Liberal Demokratların lideri Clegg ve Avrupa karşıtı UKIP lideri Farage istifa etti.
İlişkili Haberler
İngiltere Cameron ile ‘devam’ dedi
Seçim öncesi "10 Numara"yı açtılar
İngiltere seçimlerinde oyların tamamı sayıldı.  
Muhafazakar Parti'nin 331, ana muhalefet İşçi Partisi'nin 232 koalisyonun küçük ortağı Liberal Demokratlar'ın 8, İskoç Ulusal Partisi'nin 56, Plaid Cymru'nun 4 ve diğer partiler ise 15 sandalye kazandı. 
Parlamentoda çoğunluk için 326 sandalye gerekiyordu. Başbakan Cameron eşi ile birlikte Kraliçe Elizabeth'in huzuruna çıkmak için yola çıkarken, seçimde ağır yenilgiye uğrayan muhalefet partileri liderleri istifa etme kararı aldılar.
Nigel Farage'in partisi UKİP yüzde 12.5 oy almasına rağmen kendisi miletvekili seçilemedi.
MILIBAND VE CLEGG DE İSTİFA ETTİ
Büyük bir yenilgi yaşayan İşçi Partisi lideri Ed Miliband'ın istifa kararından birkaç saat sonra, milletvekili seçilemeyen UKIP lideri Nigel Farage de görevinden istifa etti. Farage milletvekili seçilememesi halinde istifa edeceği sözü vermişti.  
Farage'ın ardından Liberal Demokratlar'ın lideri Nick Clegg görevinden ayrıldığını duyurdu.
Konuyla ilgili bir açıklama yapan Farage, partinin başına geçecek kişiyi belirlemek için Eylül ayında seçime gidileceğini, bu seçimde aday olup olmayacağına dair henüz karar vermediğini açıkladı.
SADECE 8 SANDALYELERİ KALDI 
Koalisyonun küçük ortağı Nick Clegg'in partisi ağır bir hezimet yaşadı. 56 milletvekili ile Avam Kamarası'nda temsil edilen Liberal Demokratlar'ın bu dönem sadece 8 vekili olacak. Nick Clegg milletvekili seçilmeyi ise başardı. 
