Yeryüzündeki Cennette Festival: SunSplash
Festival anlayışını büyük şehirlerden ‘güneş-deniz-kum’ üçgenine taşıyan SunSplash geçtiğimiz yıl Bodrum Aspat Koyu’nda düzenlenmişti. Türkiye’nin huzur dolu butik festivali, bu yıl yine Bodrum’un el değmemiş doğası ile ünlü Aspat Koyu’na yelken açıyor.
Bir ucunda Aspat dağlarının, diğer ucundaysa antik kalıntıların yer aldığı ve Ege Denizi’nin yumuşak rüzgarlarının serinlettiği Aspat Koyu geçtiğimiz yıl SunSplash katılımcılarını adeta büyülemişti. Bu müthiş doğa harikası, bir kez daha SunSplash’e ev sahipliği yapmaya hazırlanıyor. SunSplash 21 ve 28 Haziran tarihleri arasında her yıl olduğu gibi ziyaretçilerine bir kez daha deniz, güneş ve kum üçgeninin harika müziklerle birleşeceği unutulmaz bir hafta yaşatacak.
Festivalde Bu Yıl: Andrew Ashong, Sadar Bahar ve Gilles Peterson! 
Oldukça renkli müzikal bir atlastan beslenen SunSplash, farklı müzik türlerini yine aynı sahnede bir araya getiriyor. Aspat Koyu’nun yıldızları Haziran ayında kuşkusuz sadece gökyüzündekiler değil. Bu yıl Andrew Ashong, Sadar Bahar, Romare, Daudi Matsiko ve ismi artık festivalle birlikte anılan Gilles Peterson, SunSplash’e konuk oluyor.
İşte SunSplash programında yer alacak isimler:Hipnotize edici, yüzü geleceğe dönük soul ve R&B ritimlerinin yaratıcısı Andrew Ashong
Festivalde ilk kez performans sergileyecek olan Chicago’lu disco efsanesi Sadar BaharElektronik müzik dünyasında son dönemin en etkileyici isimlerinden biri olan Romare Ve elbette SunSplash festivaliyle özdeşleşen performansıyla efsanevi Gilles Peterson 
Ayrıca Earl Gateshead, Lefto, Kyodai, Rainer Trueby, Phil Asher, Love Vinyl’s Stuart Patterson and Mighty Zaf ve Boiler Room’un küratörleri arasında yer alan Thris Tian da bu yıl SunSplash’te olacak.
SUNSPLASH ARTIK BODRUM'DA: ASPAT KOYUBu görkemli özel koy, geçtiğimiz yıldan beri butik bir festivalin ruhuna uygun olarak doğayla tamamen bütünleşebileceğiniz dinamik bir festival mekanına dönüştürülüyor. SunSplash katılımcıları, palmiye ağaçlarının gölgesinde, egzotik bir atmosferde gün boyunca sahilde türlerinin en iyi müzikleri ile yorgunluklarını atarken, atölye çalışmalarında yeni keşiflere yelken açacaklar. Sabah yogası, gün doğumunda chi gong, bootcamp, dans anatomi, poi, çiğ beslenme bu seneki atölyelerden sadece bir kaçı... Gündüz geceye dönüştüğünce Riverside Club ve Octopus Stage’de yer alacak konser ve Club Session’lar sabahın ilk saatlerine kadar devam edecek. Bizans Hamamı kalıntıları ve yaşam ağacı ise festivalcilerin yine gözdesi olacak.
SUNSPLASH'E KATILIM
SunSplash, Aspat Koyu’nda, okaliptüs ağaçlarının gölgesindeki su kaynağının hemen yanına kurulu 65 adet bungalov odada, doğayla iç içe, sade, huzurlu ve keyifli bir konaklama fırsatı sunuyor. Aile odaları ve apart deluxe odaların da yer aldığı Aspat konaklama paketlerinde, çift kişilik haftalık oda fiyatı kişi başı 1370 TL olarak belirlendi (kahvaltı, akşam yemeği, tüm SunSplash etkinlik, atölye ve partilerine katılım dahil). Bir haftadan daha kısa süreli katılımcılar için, festival alanına 1 km yakınlıkta butik otel konaklamalı paketler ve kısıtlı sayıda çadır ile konaklama imkanı da mevcut.
Konaklamalı katılım dışında, sadece festivale günlük giriş bileti ile katılmak da mümkün. Biletler haftaiçi kişibaşı 50 TL, hafta sonu 80 TL.
SunSplash’i çocuklar da dolu dolu yaşıyor. Her gün 14:00-17:00 saatleri arasında 3-8 yaş arası çocukların kabul edileceği süpervizörlü oyun ve etkinlik alanı KidSplash açık olacak. Kidsplash katılımı, çocuk başına günlük 20 TL ek ücrete tabi. Daha büyük yaş grubu çocuklar için de hafta boyunca çeşitli spor ve sanat etkinlikleri yer alacak. Çocuklara özel KidsDisco ise festivalin yeniliklerinden!
