Ünlü yıldız aşkı Tinder'da arıyor
Bir süredir inişli çıkışlı aşk hayatı ile gündeme gelen genç yıldız Hilary Duff, aşkı Tinder'da arıyor.
Hilary Duff
ABD'li oyuncu Hilary Duff da aşkı internette arayanlardan.
Ülke basınına aşkı hayatı hakkında açıklamalarda bulunan 27 yaşındaki yıldız, aşkı mobil çöpçatanlık uygulaması Tinder'da aradığını duyurdu. 
Bu platformda tanıştığı biriyle yemeğe çıktığını da belirten genç oyuncu, Tinder macerasının nasıl başladığına ilişkin soruya "Her şey bir şaka olarak başladı. Arkadaşlarımın bana Tinder'ı açıklamasını istedim ve daha sonra uygulamayı kullanmaya başladım" sözleriyle yanıtladı.
Duff'ın bu açıklamaları sosyal medyada geniş yankı buldu.
Bazı kullanıcılar Duff'ı geçtiğimiz aylarda 'Tinder Plus' isimli özelliğini duyuran uygulamanın viral reklamını yapmakla suçladı. 
Farklı yaş gruplarından farklı ücret talep eden uygulama, 28 yaşının altındaki kullanıcılarından aylık 6.39 dolar, 28 yaşının üzerindeki kullanıcılarından 23.03 dolar talep ediyor.
Tinder, kullanıcıya yaşadığı bölgedeki diğer kişilerin profillerini gösteriyor. İki kişinin birbirine onay vermesi durumunda uygulama, kullanıcıların iletişime geçmesine izin veriyor.
