Facebook telefon aramalarına el atıyor
Yaklaşık 1.5 milyar aktif kullanıcısı bulunan Facebook, gözünü telefon aramalarına dikti. İddiaya göre, şirket bu alanda hizmet verecek bir uygulama geliştirmek için düğmeye bastı.
İlişkili Haberler
Facebook'ta mobil ödeme dönemi
'Hack'lenmemek için bu sayıya dikkat
Android işletim sistemi ile çalışan akıllı telefonlarla uyumlu olacak "Phone" isimli bir uygulama geliştirmek için harekete geçen sosyal medya devinin bu uygulama sayesinde kullanıcılarına GSM operatörlerine benzer bir hizmet vermeye hazırlandığı iddia ediliyor.
Facebook'a yakın kaynaklara dayandırılan haberlere göre, ABD merkezli şirket, bir süredir bu uygulama için çalışmalar yürütüyor. Uygulamanın denemeleri ise gizli bir şekilde şirket içinde yapılıyor.
Phone hakkında henüz resmi bir açıklama bulunmasa da bu görseli sızdıran kaynaklar, uygulamanın kısa süre içinde kullanıma gireceği konusunda emin görünüyor.
Facebook elinde bulundurduğu 1.4 milyar kişiye ait veri tabanı ile dünyanın en büyük kaynaklarından birine sahip. 
Android cihazlar için bir çağrı uygulaması geliştirdiği öne sürülen Facebook'un bu sektöre adım arması durumunda gelirini hatırı sayılır bir seviyede artırabileceği düşünülüyor. 
