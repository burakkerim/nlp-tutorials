Esad'dan "hava operasyonları IŞİD'i güçlendiriyor" iddiası
Suriye Devlet Başkanı Beşşar Esad ABD öncülüğündeki uluslararası koalisyonun IŞİD'i hedef alan hava operasyonlarının örgütü güçlendirdiğini söyledi.
İlişkili Haberler
Esad ABD ile diyaloga açık olduğunu söyledi 
Savaşın korkunçluğunu anlatan fotoğraf
ABD'den Esad'la müzakere açıklaması 
Amerikan CBS televizyonuna mülakat veren Suriye Devlet Başkanı Beşşar Esad, IŞİD'in uluslararası koalisyonun operasyonlarının başlamasından sonra daha da büyüdüğünü iddia etti. Suriye Devlet Başkanı Esad, "Her ay örgüte Suriye'den bin kişi katılıyor. Irak ve Libya'da IŞİD büyüyor" dedi. Suriye ordusunun klorin gazı kullandığı iddialarının Suriye'ye karşı art niyetli bir propaganda olduğunu söyleyen Esad, "Varil bombası diye adlandırılan bir şey yok. Bombalarımız var ve tüm bombalar öldürmek için" ifadesini kullandı. Esad hangi koşullar altında iktidarı bırakacağı sorusuna, "Halk desteğine sahip olmadığım zaman. Suriye'nin çıkarlarını ve değerlerini temsil etmediğim zaman" yanıtını verdi. Suriye Devlet Başkanı Beşşar Esad bu desteği nasıl belirlediğinin sorulması üzerine de bunu hissettiğini ve Suriyelilerle tamas içinde olduğunu belirtti.
