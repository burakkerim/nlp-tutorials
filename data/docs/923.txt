Kral Türkiye Müzik Ödülleri aday adayları belli oldu
21 yıldır Türkiye’nin lider müzik kanalı Kral tarafından düzenlenen ve müzik dünyasında yılın en iyilerinin belirlendiği ‘Kral Türkiye Müzik Ödülleri’nde yarışacak aday adayları belirlendi.
İşte 2014 Kral Türkiye Müzik Ödülleri’nde yarışacak aday adayları:
Türkiye müzik sektörünün en önemli ve büyük organizasyonu ‘Kral Türkiye Müzik Ödülleri’nin  aday adayları; meslek birliklerinden alınan bilgiler ışığında ülkemizin önde gelen yapımcılarının, radyocularının, müzik adamlarının ve sanatçılarının görüşlerine başvurularak oluşturuldu.
Aday adayları; 2014 yılı içinde yayınlanan prodüksiyonlar değerlendirilerek ve bir yıl boyunca en çok satanlar / en çok dinlenenler listeleri dikkate alınarak belirlendi.
Aday adayları 50 kişilik uzman jüri, 150 yerel televizyon ve radyo temsilcilerinden oluşan jüriyle birlikte:
MÜYAP 2014  Fiziki satış rakamları,
MÜYAP 2014  Dijital indirme raporları,
Radyomonitör 2014,  radyolarda ‘şarkıları en çok çalınan şarkıcılar’ ve ‘en çok çalınan şarkılar’ listesi verileri ışığında jüri ve halkın oylarıyla 20 Nisan – 1 Mayıs 2015 tarihleri arasında değerlendirilecek.
Her kategoriden 5 aday olarak belirlenecek isimler, ‘yılın en iyisi’ unvanını almak için yarışacak.
Kategoriler: 
‘Kral Türkiye Müzik Ödülleri’ için yarışacak kategorilerde müzikseverler EN İYİ ALBÜM , EN İYİ ŞARKI, EN İYİ KADIN SANATÇI, EN İYİ ERKEK SANATÇI, EN İYİ GRUP, EN İYİ KLİP, EN İYİ PROJE, EN İYİ REMİX ŞARKI, EN İYİ ÇIKIŞ YAPAN SANATÇI, EN İYİ DİZİ MÜZİĞİ, EN İYİ FİLM MÜZİĞİ, EN İYİ DÜET, EN İYİ ENSTRÜMENTAL ALBÜM, EN İYİ SİNGLE, EN İYİ COVER dallarında oylama yapacak.  
Aday adayları için oylamaya katılmak isteyenler www.turkiyemuzikodulleri.com  adresine tıklayabilir.
