İngilizce ders saati 5 kat artıyor
MEB'in 2016'nın eylül ayında başlatmayı planladığı yeni müfredata göre, 5. sınıflarda 4 saat olan İngilizce dersi 16 ile 20 saat arasına çıkacak.
5. sınıflara haftada 20 saat yabancı dil eğitimi geliyor.
Milli Eğitim Bakanlığı’nın (MEB) haftalık ders çizelgesine göre şu anda 5. sınıflar haftada 36 saat ders görüyor.
Bu derslerin 28 saat zorunlu ders, 8 saat ise seçmeli. Mevcut durumda öğrenciler haftada 4 saat zorunlu yabancı dil dersi görüyor, seçmeli olarak desteklemek isterse 2 saat daha alabiliyor ve haftada 6 saate çıkartabiliyor.
Vatan gazetesini haberine göre, yeni sistemle birlikte MEB, haftada 16 ile 20 saat arasında yabancı dil eğitimi vermeyi planlıyor.
Bu şartlar altında en az 4 kat daha fazla yabancı dil dersi verilmiş olacak.
2016 EYLÜL'DE BAŞLAYACAK
Milli Eğitim Bakanlığı Temel Eğitim Genel Müdürü Funda Kocabıyık, 5. sınıflarda yabancı dil ağırlıklı müfredatın pilot uygulamasına 2016 yılının eylül ayında başlanacağını söyledi.
KONUŞMA AĞIRLIKLI 
Yeni müfredatın gramer yerine "okuma, dinleme ve konuşma" ağırlıklı olacağını belirten Kocabıyık, öğretmen ihtiyacı durumunda alım yapılabileceğini ifade etti.
