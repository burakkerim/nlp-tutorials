Alzheimer çorabı
Alzheimer hastlarının en büyük sorunu ‘kaybolmak’ bu özel çorapla tarihe karışabilir... İcadın sahibi 16 yaşındaki bir genç...
16 yaşındaki Kenneth Shinozukas, alzheimer hastalığı yüzünden sık sık evden kaçan büyükbabası için sensörlü alarm çorapları üretti. Çoraplar 13 bakımevinde kullanılmaya başladı. ABD’nin California eyaletinde Kenneth Shinozukas henüz dört yaşındayken büyükbabasında bir tür bunama hastalığı olan alzheimerın belirtileri görülmeye başlandı.
Çipler çorabın tabanında yer alıyor.
Hafızasını kaybeden, hatırlama zorluğu yaşayan büyükbaba, gecenin bir vakti evden kaçıp gidebiliyordu. Hem büyükbabaya hem de ona bakanlara yardım edebilmek için genç öğrenci, hasta gitmek üzere yere bastığında alarm veren sensörlü bir çorap geliştirmeye karar verdi.
MİNİK BİR PİLİ VAR, CEP'E SİNYAL YOLLUYOR
‘Safewander’ diye anılan sistem çorabın topuğuna yerleştirilen baskıya duyarlı bir sensör, bluetooth-çipini çalıştıran küçük bir madeni para büyüklüğünde pilden oluşuyor. Büyükbaba ayağını yere bastığında sistem devreye girerek cep telefonuna sinyal yolluyor.
Büyükbabayı sokağa çıkmadan yakalayan alzheimer çorabı şimdi California’daki bakımevlerinde hastalar üzerinde deneniyor.
