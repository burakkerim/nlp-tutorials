Seyahate 22.6 milyar lira
Geçen yıl toplam 70 milyon 895 bin seyahat yapıldı. Yurt içindeki seyahatlerde yapılan harcama, 22.6 milyar liraya ulaştı.
Türkiye İstatistik Kurumu (TÜİK), 2014 yılı 4. çeyreğine ilişkin Hanehalkı Yurtiçi Turizm Araştırması sonuçlarını açıkladı.Buna göre, geçen yılın son çeyreğinde yurtiçinde ikamet eden 11 milyon 181 bin kişi seyahate çıktı. Seyahate çıkanların bir ve daha fazla geceleme kaydıyla ülke içinde yaptıkları toplam seyahat sayısı, bir önceki yılın aynı çeyreğine göre yüzde 2,3 artarak, 14 milyon 108 bin oldu. Yıllık olarak değerlendirildiğinde, toplam seyahat sayısı bir önceki yıla göre yüzde 3,6 artarak, 70 milyon 895 bin olarak hesaplandı. Bu çeyrekte seyahate çıkanlar, 84 milyon 449 bin geceleme yaptı. Ortalama geceleme sayısı 6 gece, seyahat başına yapılan ortalama harcama ise 278 lira olarak kaydedildi. Seyahate çıkanların yaptıkları toplam geceleme sayısı bir önceki yıla göre yüzde 3,3 artarak, 575 milyon 871 bin oldu. Geçen yıl, ortalama geceleme sayısı 8,1 gece, seyahat başına ortalama harcama ise 319 lira olarak hesaplandı.
YURTİÇİ SEYAHETE 22.6 MİLYAR LİRAYerli turistlerin, yurtiçinde yaptıkları seyahat harcamaları bu çeyrekte bir önceki yılın aynı çeyreğine göre yüzde 11,7 artışla 3 milyar 925 milyon 571 bin liraya yükseldi. Geçen yıl yurtiçindeki seyahatlerde yapılan toplam harcama 2013'e göre yüzde 22,7 artarak, 22 milyar 601 milyon 201 bin liraya ulaştı.Seyahat harcamaları, kişisel veya paket tur harcamaları olarak yapıldı. Bu çeyrekte yapılan yurtiçi turizm harcamasının yüzde 96,1'ini (3 milyar 770 milyon 639 bin lira ) kişisel, yüzde 3,9'unu (154 milyon 932 bin lira ) ise paket tur harcamaları oluşturdu. Yıllık olarak değerlendirildiğinde, yurtiçi turizm harcamasının yüzde 94,9'unu (21 milyar 441 milyon 387 bin lira ) kişisel, yüzde 5,1'ini (1 milyar 159 milyon 814 bin lira ) ise paket tur harcamalarından meydana geldi.
SEYAHATE ÇIKIŞ AMACISeyahate çıkış amacı yakınları ziyaret olanlar yüzde 73,3 ile ilk sıraya yerleşirken, ikinci sırada yüzde 9,5 ile sağlık, üçüncü sırada ise yüzde 8,6 ile gezi, eğlence, tatil için seyahate çıkanlar yer aldı. Seyahate çıkış amaçları yıllık olarak değerlendirildiğinde ise yüzde 65,7 ile yakınları ziyaret birinci sırada yer alırken, bunu yüzde 19 ile gezi, eğlence, tatil ve yüzde 8,4 ile sağlık amacıyla yapılan seyahatler izledi.
EN ÇOK ARKADAŞ VE AKRABADA KALINDISöz konusu çeyrekte seyahate çıkanlar, 59 milyon 169 bin geceleme sayısı ile en çok arkadaş, akraba evinde kaldı. Konaklama türlerine göre geceleme sayısında ikinci sırada 14 milyon 359 bin geceleme ile kendi evi yer alırken, 5 milyon 109 bin geceleme sayısı ile üçüncü sıraya oteller yerleşti. Konaklama türleri yıllık olarak değerlendirildiğinde, seyahate çıkanlar 406 milyon 227 bin geceleme sayısı ile en çok arkadaş, akraba evinde kaldı. Bunu 94 milyon 287 bin geceleme ile kendi evi, 31 milyon 407 bin geceleme sayısı oteller takip etti.
