Ali Ağaoğlu, Eltes İnşaat'ı DAP Yapı'ya sattı
İşadamı Ali Ağaoğlu, bir şirketini inşaat sektöründeki rakiplerinden DAP Yapı'ya sattı.
Ağaoğlu ile DAP Yapı, gayrimenkul sektöründe önemli bir anlaşmaya imza atttı. DAP Yapı, Ağaoğlu bünyesinde yer alan Eltes İnşaatı satın aldı. DAP Yapı, Emlak Konut Gayrimenkul Yatırım Ortaklığı'nın Kartal'daki denize sıfır 60 dönümlük arsası için Aralık 2012'de yaptığı ihale sonucunda Eltes ile başladığı ortaklığı satın alma ile sonuçlandırdı. Aralık 2012'de yapılan ihaleyi 1 milyar 335 milyon liralık hasılat taahhüdü ile en yüksek teklifi veren DAP Yapı-Eltes ortaklığı ihaleyi kazanmıştı.
ELTES İNŞAAT'IN PAYI DÜŞMÜŞ, DAP YAPI'NIN PAYI ARTMIŞTI
İstMarina projesi için el sıkışan Ağaoğlu ve DAP Yapı'nın ihale için başlayan ortaklık yapısı kısa süre sonra değişmişti. Daha önce geliştirdiği "My" konseptli projeleriyle tanınan ve Kartal'daki projede yüzde 51 hak sahibi olan Ağaoğlu şirketlerinden Eltes İnşaat'ın payı yüzde 0.50'ye düşmüş, DAP Yapı'nın payı yüzde 99.50'ye çıkmıştı.
''SÜRECİ BİZ YÖNETTİK''DAP Yapı, 28.04.2015 tarihinde, temsili bir oranla projede kalmaya devam eden Eltes İnşaat Tesisat Sanayi Ve Ticaret Anonim Şirketi hisselerinin %100'ünü satın alarak bünyesine kattı. DAP Holding Yönetim Kurulu Başkanı Ziya Yılmaz satın almaya ilişkin yaptığı değerlendirmede, "DAP Yapı olarak ilk proje ortaklığımızdı. Eltes, ihalede yeterlilik oranı için bulunuyordu. Neticede sorumluluk bizdeydi ve başından bu yana süreci biz yönettik" dedi.
