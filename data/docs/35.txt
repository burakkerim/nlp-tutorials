20 yaşında İşçi Partisi'nin gölge dışişleri bakanını meclis dışına itti
İngiltere'deki genel seçimlerde İşçi Partisi'nin ağır topları da hezimete uğradı. İskoçyalı eski Başbakan Gordon Brown milletvekili seçilemedi. Miliband hükümetinde dışişleri bakanı olmayı hayal eden Douglas Alexander koltuğunu 20 yaşındaki üniversite öğrencisi Mhairi Black'e kaptırdı.
İlişkili Haberler
İngiltere Cameron ile ‘devam’ dedi
İngiltere'de halk sandık başında
İngiltere'de genel seçim Başbakan David Cameron'ın partisi Muhafazakarlar ve İskoçya Ulusal Partisi SNP'nin zaferiyle sonuçlandı. Seçimde hezimet yaşayanlar ise Ed Miliband'ın lideri olduğu İşçi Partisi ile Nick Clegg'in genel başkanlığını yaptığı Liberal Demokrat Parti oldu. İşçi Partisi'nin ağır topları da seçimde ağır yenilgi yaşadı. Olası Ed Miliband hükümetinde dışişleri bakanı olmayı hayal eden İskoçyalı Douglas Alexander milletvekili koltuğunu 20 yaşındaki bir üniversite öğrencisine kaptırdı.
SEÇİM KAMPANYASININ MİMARI İşçi Partisi'nin seçim kampanyasının da mimarı olan 47 yaşındaki Douglas Alexander, İskoçya Ulusal Partisi milletvekili adayı Mhairi Black karşısında ağır yenilgi aldı.
20 yaşında Avam Kamarası'na gitmeye hazırlanan Mhairi Black 348 yıl sonra bir "ilk"e de imza attı. Black, 348 yıl sonra Avam Kamarası'nın en genç üyesi olmayı başardı.
Eski Başbakan Gordon Brown da artık Avam Kamarası'nda yer alamayacak. 
ESKİ BAŞBAKAN DA SEÇİLEMEDİ Seçimde ağır yenilgi alan bir diğer isim ise, eski Başbakan Gordon Brown oldu. Milletvekili seçilmesine kesin gözüyle bakılan Gordon Brown yine İskoçya Ulusal Partisi SNP'nin adayı Roger Mullin'e karşı kaybetti. İskoçya'daki İşçi Partisi lideri Jim Murhpy de milletvekili seçilemedi. Murhpy de, seçim bölgesi East Renfrewshire'da SNP adayına karşı seçimi kaybetti.
