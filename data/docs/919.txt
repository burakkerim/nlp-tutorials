Twitter ve Google 4 yıl sonra anlaştı
Google’ın Google+’ı kullanıma sunmasının ardından iptal ettiği anlaşma yeniden hayata geçiyor. Bloomberg’de yer alan iddiaya göre,  Google, Twitter üzerinden yapılan paylaşımlara arama motorunda yer verecek.
Bir süredir kullanıcı sayısını ve sektördeki payını artırmak için çeşitli projeler üzerinde çalışan Twitter, bu amacı doğrultusunda internet devi Google ile anlaşmaya vardı.
İlişkili Haberler
Lobicilikte de lider
Twitter’ın yeni özelliği kullanıma sunuldu
İki şirketin yaptığı anlaşma kapsanımda, Twitter üzerinden yapılan paylaşımların Google arama motoru üzerinden daha sık görüntüleneceği iddia edildi. Bloomberg’in şirkete yakın kaynaklara dayandırdığı iddası hakkında henüz resmi bir açıklama bulunmuyor.
Bir süredir bu konu hakkında Google ile dirsek temasında olan Twitter’ın arama motoru üzerindeki görüntülenme sayısını arttırarak daha geniş kitlelere ulaşmayı hedeflediği düşünülüyor.
Daha önce benzer bir anlaşma yapan iki şirket, çıkarlarınının çakışmasının ardından 2011 yılında bu alandaki iş birliğine son vermişti. Google’ın Twitter’ın rakibi Google+’ı kullanıma sokmasının ardında söz konusu anlaşmayı iptal ettiği kulislerde sıklıkla dile getirilmişti.
Yaklaşık 300 milyon aktif kullanıcısı bulunan mikro blog sitesi iddialar hakkında açıklama yapmaktan kaçınıyor. Yarın 4’üncü çeyrek raporunu açıklaması beklenen Twitter’ın Google ile yaptığı anlaşmasını da aynı gün kamuya duyurması bekleniyor.
