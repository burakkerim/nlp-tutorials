Ntv.com.tr yeni Scirocco'yu test etti
Sınıfının en iyi araçlarından biri olarak gösterilen, segmentinin kriterlerini belirleyen Volkswagen’in iki kapılı sporcusu Scirocco yenilendi. Kısa süre önce ülkemizde de satışa sunulan aracı ntv.com.tr okuyucuları için test ettik. İşte yeni VW Scirocco’nun özellikleri.
Onur Akçay
Foto Galeri
Yeni Scirocco'yu test ettik
Bundan tam 40 yıl önce, 1974 yılında Cenevre Uluslararası Otomobil Fuarı’nda ilk versiyonu tanıtılan VW Scirocco, değişen jenerasyonlara rağmen sporculuğundan ödün vermeyen bir model. Geçmişten günümüze toplamda 1 milyonu aşan üretimle önemli başarılara imza atan otomobilin dış tasarımında çok büyük değişikliklere gidilmemiş.
Tasarım Açıkçası; tasarımı beğeni toplayan, ciddi satış adetlerine ulaşan bir otomobilin görünümünde büyük değişiklikler yapmak gereksiz bir risk olabilirdi. Volkswagen’in yeni Scirocco’da küçük dokunuşlara gitmesinin nedeninin de bu olduğunu düşünüyorum. Henüz yüzü eskimeyen aracın yüzünde en dikkat çekici değişiklik yeni ön tampon dizaynı.
Ayrıca siyah renk çıtalarla bölünmüş sis farlarıyla ön bölüme hareket katılmış. Volkswagen logosunun motor kaputu üzerinde bulunduğu ender modellerden biri olan yeni Scirocco’da, bi-xenon farlara gelen yeni LED gündüz sürüş farları da yenlikler arasında. Arka bölümdeyse tamamen yenilenen LED farlar ve yeni bagaj kapağı göze çarpıyor. Sinirli bakışlarından vazgeçmeyen araçta artık ön ve arka park sensörleri standart olarak sunuluyor.
İç Mekan
Otomobilin iç mekanı iki kapılı bir modele göre oldukça ferah. Büyük tasarlanan kapılar sayesinde arka koltuğu geçişler veya araçtan inişler sorunsuzca yapılabiliyor. Yeni Scirocco’nun arka koltuklarında orta boylu iki yetişkin seyahat edebiliyor. Fakat uzun boylu yolcular diz mesafesinde çok sorun yaşamasa da, arkaya doğru eğimi artan tavan nedeniyle baş mesafesinde saçların tavana değmesi gibi ufak problemlerle karşılaşabiliyor. Ufak sorunlar diyorum; çünkü iki kapılı bir otomobilde arka koltuklarda seyahat edenler genellikle rahat edemezler, kafaları ciddi ölçüde tavana değer. Fakat Volkswagen mühendisleri bu sorunu minimize etmek için arka koltukları aşağıda konumlandırarak önemli bir başarıya imza atmışlar.
Yenilenen Scirocco’nun direksiyonunda tüm kontrol düğmelerine sorunsuz ulaşılıyor. Malzeme ve işçilik kalitesi de gerçekten iyi seviyede. Kullanılan yumuşak plastikler aracın hem daha sessiz olmasını sağlamış, hem de kalite hissini artırmış. Markanın gözbebeği Golf GTI modelinde olduğu gibi yeni Scirocco’da da 3 boyutlu göstergeler kullanılmış. Bu benzerlik bile Volkswagen’in Scirocco’ya verdiği değeri gösteren önemli bir detay. İlk olarak VW Beetle’da kullanılan turbo basıncı, kronometre ve motor yağı sıcaklık bilgilerini veren yeni ek göstergeler Scirocco’nun şık kokpitinde de yerini almış.Motor ve performansÜlkemizde sadece “Sportline” donanım seviyesiyle satın alınabilen yeni Scirocco sportif görünümünün hakkını veren bir araç. Özellikle gaz pedalına yüklendiğinizde motorun ürettiği güç müthiş bir ses çıkmasını sağlıyor, çok kısa süre sonra egzozdan bu gücün dışarı atılma sesi yankılanıyor ve bu durum sürüş keyfini ciddi oranda artırıyor.
Test otomobilimizde 1.4 litre 160hp benzinli bir güç ünitesi görev yapıyor. 7 ileri Tiptronic DSG şanzımanın motorla uyumu gayet iyi. Hızlanmak istediğinizde motordan da, şanzımanda da net cevaplar alıyorsunuz. Boş ağırlığı 1360 kg olan otomobil, 0’dan 100 km/s hıza 8 saniyede ulaşıyor. Test sürüşümüz boyunca birçok farklı güzergahta performanslı olarak kullandığım yeni Scirroco ile 100 kilometrede ortalama 9 litre yakıt harcadım.Genel DeğerlendirmeYeni Scirocco iki kapılı spor bir otomobil ve bence ülkemizdeki en büyük rakibi 4 kapılı olmasına rağmen kardeşi VW Golf. Şöyle ki; VW Golf mü yoksa Scirocco’mu sorusunu kime yöneltsem “tabii ki Scirocco; çünkü çok daha şık, ama iki kapılı araç almakta tereddüt ediyorum!” cevabını alıyorum. Şunun altını çizmeliyim; eğer bir aile aracı arıyorsanız tabii ki dört kapılı bir model sizin için daha uygun olacaktır. Ama Scirocco’yu “iki kapılı bir otomobil dar, basık olur!” düşüncesiyle almıyorsanız, yanılıyorsunuz; çünkü Scirocco 4 kapılı kardeşi Golf’ten 4 cm daha uzun, 5 cm daha geniş. İç mekanda da rahat bir yaşam alanı sunuyor. Yüksek hızlarda dahi sürücüsünü tedirgin etmiyor, rüzgar sesini kabine yansıtmıyor. Normal hızlarda kullandığınızda tutumlu bir hatchback otomobil, zorladığınızdaysa agresif bir spor model profili çizen yeni Scirocco, artık “Altın Piramit Sarısı” ve “Mor Ötesi” gibi özel renk seçeneklerini de sunuyor.Genel bir değerlendirme yapacak olursam; yeni Volkswagen Scirocco’nun sınıfının en iyi araçlarından olduğunu ve iki kapılı olması nedeniyle ne yazık ki yeterli ilgiyi görmediğini düşünüyorum. Şık, sportif ve farklı yapısıyla dikkat çeken otomobilin 1.4 litre 122hp baz fiyatı 74 bin TL, 160hp baz fiyatıysa 80 bin TL’den başlıyor. Deri döşeme, bi-xenon farlar, panoramik cam tavan gibi opsiyonları bulunan test aracımızın fiyatıysa 120 bin TL.Test: Onur AkçayFotoğraflar: Murat ŞahinTeknik özellikler 1.4 litre benzinli160 hp @ 5800 d/d240nm @ 1750 - 4500 d/dKarma yakıt tüketimi 6.3 litre0-100 km/s : 8 saniyeMaksimum hız: 218 km/sTest aracı fiyatı: 120.000 TL
İlişkili Haberler
Yeni MINI'yi sizler için test ettik
İlişkili Haberler
Yeni BMW 220d'yi test ettik
