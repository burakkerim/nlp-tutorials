Bakan Fikri Işık: Yerli otoda işler iyi gidiyor
Bilim, Sanayi ve Teknoloji Bakanı Fikri Işık, yerli otomobil üretme hedefinde olduklarını bir kez daha vurguluyarak, "Yerli otoda işler iyi gidiyor" dedi.
Bilim, Sanayi ve Teknoloji Bakanı Fikri Işık, NTV Ekonomi Müdürü Gökay Otyam'ın sorularını yanıtladı.Bakan Fikri Işık’ın açıklamaları şöyle;
Aslında bütün öncü veriler sanayi üretiminde artışı gösteriyordu ama yüzde 4.7 gibi bir büyük artışı ben de beklemiyordum. Belli ki, Mart ayında da üretim sanayi üretimini iyi bir noktaya taşımış. Bu Türkiye açısından sevindirici, güzel. Felaket senaryoları yazanların hiçbirisinin söylediğinin itibar edilmemesi gerektiğini bu rakamlar ortaya koydu. 
"SÜRPRİZ DEĞİL"
Miktar bazındaki artış sanayi üretiminin artışının öncü göstergesiydi. Geçen yıldaki sanayi üretiminin baz etkisi vardı. İlk çeyrekteki büyümeye olumlu bir etki yapacak. Sonuçta trende bakmak gerekiyor. Trend iyi gözüküyor, Türkiye’nin üretimi artıyor. Otomotivde yüzde 50’nin üzerinde bir artış yakaladık, beyaz eşyada artış var. Bu rakamı sürpriz olarak görmemek lazım. Bir aya indigeyip "çok iyiyiz" ya da "mahvolduk" dememek lazım. Trend olarak büyümeyi destekleyen bir trend.
"İNŞAATTA ALARM YOK"İstanbul dünya şehri oldu artık. Bir daire yerliye mi yabancıya mı satılıyor, ayrı bir istatistik tutmak gerekiyor. Dünyadan da talep gelince gayrımenkul fiyatları yükseliyor. İnşaat, bir sanayi sektörüdür. İnşaat, imalat sanayinin gelişmesine en çok katkı veren sektörlerden biridir. Gayrımenkul yükselişine dikkat etmemiz gerekiyor. İstanbul'a olan talebin hem iç kaynaklı hem de dış kaynaklı olarak artıyor olması. Türkiye için alarm, kötü bir tablo görmüyorum. Biz sanayi üretimini daha fazla nasıl artırız, bu açıdan bir fırsat sunuyor.
SAVUNMA SANAYİ
Üretimimizi artırıyor, teknolojimizi geliştiriyoruz. Sadece üretim açısından savunma sanayine bakarsak eksik kalır. 
"YERLİ UYDUMUZU 2020'DE GÖNDERECEĞİZ"RASAT’ı yaptık, Göktürk 2’yi yaptık. Yüzde yüz yerli metre altı çözünürlüklü uydu yapıyoruz. İlk yerli uyduyu 2020’de inşallah Uzay’a göndereceğiz. Fırlatma rampasını yerli olarak üretmek istiyoruz. Uyduda kullanılan bir teknolojiyi makine imaalat sanayinde kullabiliyorsunuz, bu yeteneği kazandık.
MİKROÇİP FABRİKASIArtık her şey kendi arasında haberleşecek. İki otomobil yolda giderken birbiriyle haberleşecek. Araç içerisindeki komponentler birbiriyle haberleşecek. Böyle bir dünyada mikroçip kullanımı artacak.
Mikroçip fabrikası kurma zamanı geldi, 6-7 aydır üzerinde çalışıyoruz. Kocaeli’de çip fabrikasını kuracağız. Önümüzdeki üç yıl içinde kurmayı hedefliyoruz. Bu bizim için son derece önemli.
"YERLİ OTODA İŞLER İYİ GİDİYOR"
Yerli otoda işler iyi gidiyor. Bir yerli otoyu dünya pazarına çıkarmayı hedefliyoruz. Elektrikli araç üzerinde yoğunlaştık. Devletin desteği olması gerekecek. Devlet; AR-GE’de, mühendislik ve dizaynda olacak ama üretimde olmayacak. Mayıs ayı içerisinde olgunlaştıracağız, açıklama yapacağız."
