Apple'dan 'dövme' açıklaması
Apple, akıllı saatinin bileğinde dövme bulunan kullanıcılar tarafından kullanılamadığı iddiası hakkında açıklama yaptı.
İlişkili Haberler
Apple Watch görücüye çıktı
Apple Watch dövme sildiriyor
Apple Watch'a bunu da yaptılar
Yaklaşık bir haftadır, bilek bölgesinde dövme bulunan kişilerin mürekkebin Apple watch'un sensörünü devre dışı bırakması nedeniyle akıllı saati tam anlamıyla kullanamadığı iddia ediliyordu.
Konuyla ilgili ilk resmi açıklamasını yapan Apple, "Derinizdeki geçici veya kalıcı değişiklikler, bazı dövmeler gibi, kalp ritmi algılayıcısının performansını etkileyebilir" ifadelerine yer verdi.
ABD merkezli teknoloji devine göre, bu durum tüm dövme sahipleri için geçerli değil. Yetkililer, bazı dövmelerdeki mürekkebin ve renk koyuluğunun Apple Watch'taki kızılötesi algılayıcıları devre dışı bırakabileceğini belirtiyor.
Arıza dövme sahibi kullanıcıların konuyu Reddit ve Twitter gibi sosyal medya mecralarında dile getirmesiyle gündeme gelmişti.
