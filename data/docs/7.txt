Zeki Alasya hayatını kaybetti
Tiyatro ve sinema sanatçısı Zeki Alasya, 72 yaşında hayatını kaybetti.
Sanat dünyası büyük ustayı daha kaybetti... Tiyatro ve sinema sanatçısı Zeki Alasya, bu sabah hayata gözlerini yumdu.
Zeki Alasya, 19 Nisan'da şekeri yükselince Koç Üniversitesi Hastanesi'ne kaldırılmıştı.
Karaciğer rahatsızlığı nedeniyle tedavi gören Alasya, daha sonra taburcu edilmişti.
Rahatsızlığı nükseden Alasya, yeniden aynı hastaneye kaldırılmıştı.Zeki Alasya, bu sabah saat 10.32'de yaşamını yitirdi.
"KEMOTERAPİ ALIYORDU"
Hastaneye gelen CHP Genel Sekreteri Gürsel Tekin, “Gerçekten 77 milyon sevgilisini kaybetmiş oldu. Ailesine ve sanat camiasındaki arkadaşlarına başsağlığı diliyorum. Kemoterapi alırken maalesef tüm müdahalelere rağmen kurtarılamadı” dedi.
HASTANE ÖNÜNDE HELVA DAĞITILDIBu arada, Hacer Yürekli isimli bir vatandaş, Zeki Alasya'nın vefatı nedeniyle helva kavurduğunu belirterek, helvayı, hastane önünde bekleyenlere ikram etti.Öte yandan, Zeki Alasya'nın cenazesi, Zincirlukuyu Gasilhanesi'ne götürüldü.Tiyatro sanatçısı Hakan Bilgin de hastaneye gelerek, oyuncunun yakınları ile görüştü.
PAZAR GÜNÜ TOPRAĞA VERİLECEKZeki Alasya için 10 Mayıs'ta Levent Camisi'nde öğle vakti cenaze namazı kılınacak.Alasya'nın cenazesi, Zincirlikuyu Mezarlığı'nda toprağa verilecek.
İlişkili Haberler
Zeki Alasya kimdir?
Zeki Alasya'yı Atilla Dorsay anlattı
Zeki Alasya'yı Müjdat Gezen anlattı
Devekuşu Kabare'den, Güle Güle'ye
Zeki Alasya, 18 Nisan 1943'te İstanbul'da doğdu.
Robert Koleji'den mezun olan Alasya, tiyatroya 1959'da amatör olarak başladı.
DÖNÜM NOKTASI "DEVEKUŞU KABARE"Arena, Genar ve Ulvi Uraz tiyatrolarında çalıştıktan sonra Haldun Taner, Metin Akpınar ve Ahmet Gülhan ile Devekuşu Kabare Tiyatrosu'nun kurucuları arasında yer aldı.
METİN AKPINAR İLE AYRILMAZ İKİLİ OLDU
Filmlerde rol almaya 1972'te sonra başlayan Zeki Alasya, Metin Akpınar ile Türk sinemasında yeni bir ikili oluşturdu.
İSMİNİ DUYURDUĞU FİLMLERAlasya, "Salak Milyoner", "Köyden İndim Şehre", "Güler Misin Ağlar Mısın", "Mavi Boncuk", "Nereye Bakıyor Bu Adamlar","Baş Belası", "Dönme Dolap", "Hasip ile Nasip"  "Güle Güle", "Dedem, Gofret ve Ben" ve "Pardon" gibi filmlerde rol aldı.
KAMERA ARKASINA DA GEÇTİ
Zeki Alasya, "Aslan Bacanak", "Sivri Akıllılar", "Caferin Çilesi", "Köşe Kapmaca", "Dikenli Yol" ve "Elvada Dostum" gibi çok sayıda filmin yönetmenliğini de yaptı.
DİZİLERDE USTALIĞINI SERGİLEDİ
Alasya, "Hastane" dizisinde "Doktor Salih", "Cennet Mahallesi"nde "komiser", "Yabancı Damat" dizisinde "Ökkeş Usta", "Akasya Durağı" dizisinde "Nuri Baba" karakterini canlandırdı. Ünlü oyuncu, son olarak "Küçük Ağa" dizisinde "Mehmet Ağa" rolüyle sevenleriyle buluştu.
DEVLET SANATÇISI OLDU
Zeki Alasya'ya, 1998 yılında Kültür Bakanlığı'nca "Devlet Sanatçısı" unvanı verildi.
ALTIN PORTAKAL'DA ONUR ÖDÜLÜ
Büyük usta, 2010'da, 47. Antalya Altın Portakal Film Festivali'nde "Yaşam Boyu Onur Ödülü" aldı.
