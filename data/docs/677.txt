Erkek çocuklar annelerinin kalbini çok yoruyor
Erkek çocuk annesi olmak, kalp krizi geçirme riskinin artması anlamına da geliyor. Bilim insanlarını bu sonuca götüren araştırma, İtalya'da yapıldı.
İlişkili Haberler
Kalp hastalıkları kadınlarda daha ölümcül 
Erkek çocuk sahibi çalışan kadınların kalp hastalıklarına yakalanma riski daha fazla. İtalyan bilim adamları, erkek çocukların evde daha fazla sorun çıkarması ve ev işlerine yardımcı olmamasının çalışan annelerin üzerindeki yükü ve stresi artırdığını ve kalp krizine zemin hazırladığını ortaya çıkardı. Araştırmacılar, 8 yıl boyunca, çoğu çalışan ve yüzde 60'ı en az bir çocuk sahibi 100 binden fazla kadının sağlık durumunu inceledi. Erkek çocuğu olan çalışan annelerin kalp hastalıklarına yakalanma ve kalp krizinden ölme riskinin, kız çocuğu sahiplerinden daha fazla olduğu belirlendi.Araştırma, en az iki erkek çocuk sahibi çalışan kadınların kalp hastalıklarına yakalanma ve kalp krizi geçirme riskinin çocuksuzlara göre 2 kat fazla olduğunu, kız çocuklarının annelerinin kalbini olumsuz yönde "etkilemediğini" gösterdi.
Turin Üniversitesi'nden bilim insanları, bu durumun erkek çocuklarının evde çalışan annelerine daha az yardım etmesinin ve daha fazla sorun çıkarmasının kadınların üzerindeki yükü ve stresi artırmasından kaynaklandığını iddia etti. Bilimciler, kız çocuklarının ise ev işlerine yardıma daha meyilli olduğunu belirtti.Ancak bilim insanları, araştırmanın kadınların ev işlerinde diğer Avrupa ülkelerinden daha fazla sorumluluk aldığı İtalya'da yapıldığına dikkati çekerek eşleri ya da oğulları yardım eden kadınlarda kalp hastalıkları riskinin azalabileceğini vurguladı. Araştırmanın sonuçları "Social Science & Medicine" dergisinde yayımlandı.
