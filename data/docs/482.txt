Canan Karatay'a 'ekmeğimizle oynuyor' tepkisi
Prof. Dr. Canan Karatay'ın ekmek ve unlu mamullere yönelik iddialarına, sektör temsilcilerinden sert tepki geldi. 'Ekmek düşmanlığı'yla suçlanan Karatay'a karşı hukuki süreç başlatıldı.
İlişkili Haberler
"Ekmek bizim geleneğimiz değildir"
İç Hastalıkları ve Kardiyoloji Uzmanı Prof. Dr. Canan Karatay’ın, buğdayın hibrit yapıla yapıla kromozom sayısının 12’den 48’e çıkarıldığı ve bu nedenle ekmek ve unlu mamuller tüketimiyle insan sağlığıyla oynandığı iddialarına, tohum sektörü ve un üreticilerinden tepki geldi.Dünya Gazetesi'nin haberine göre, Türkiye Tohumcular Birliği (TÜRKTOB) ve TSÜAB Yönetim Kurulu Başkanı Yıldıray Gençer, Canan Karatay’ın bir tıp profesörü olarak tohum sektörüne yönelik açıklamalarda bulunmasını yanlış bulduğunu açıkladı. Kamuoyunun, bilgiyi kimden aldığına bakmaksızın ne duyduysa ona inandığını, dolayısıyla bahsi geçen konuda uzman olmayanların ciddi bilgi kirliliği oluşturduğuna dikkati çeken Gençer, "Kamuoyunun ilgiyle izlediği bir hoca ama neticede bir tıp profesörü" dedi.
"ZARARLIYSA YASAKLANSIN"Türkiye Un Sanayicileri Federasyonu Başkanı Erhan Özmen ise, söz konusu açıklamaların Türk unlarını marka kılmaya çalışan sektöre darbe vurduğunu söyledi. Dünyanın 109 ülkesine yaklaşık 2 milyon ton un ihraç ettiklerini ifade eden Özmen, "Dünyanın 109 ülkesi ‘Türk unu markadır’ diyerek Türkiye’den un almaya devam ediyor. Türkiye’de ise maalesef her gün medyada birileri ‘ekmek düşmanlığı’ yapıyor. Eğer buğday zararlıysa Tarım Bakanlığı buğday ekmeyi yasaklamalı, eğer buğday ekmek zararlıysa Sağlık Bakanlığı ekmeği yasaklamalı. Eğer bugün dünyanın en büyük teknolojisini üreten Almanya, Fransa, Amerika ekmek tüketiyorsa bunları konuşmamız gerekiyor" ifadelerini kullandı. Özmen, konuyla alakalı hukuki ve bilimsel anlamda bir süreç başlattıklarına dikkat çekti.
