New York borsası yükselişle açıldı
New York borsasında endeksler, haftanın son işlem gününe yükselişle başladı.
Açılışta Dow Jones Endeksi 38,07 puan (yüzde 0,21) artışla 17.878,59 puana, Standard & Poor's 500 Endeksi 5,56 puan (yüzde 0,27) değer kazanarak 2.091,07 puana çıktı. Nasdaq Teknoloji Endeksi de 24,70 puan (yüzde 0,50) yükselerek 4.966,12 puan oldu.
Dow Jones Endeksi dün günü yüzde 1,08 düşüşle 17.840,52 puandan tamamlarken, S&P 500 endeksi yüzde 1,01 ve Nasdaq endeksi de yüzde 1,64 değer kaybetmişti.
ABD'de bugün nisan ayına ilişkin imalat sanayi Satınalma Yöneticileri Endeksi'nin (PMI) yanı sıra, ISM imalat sanayi verisi ile Michigan Üniversitesi güven endeksi takip edilecek.
