Ermeni lobisi İspanya'ya 'soykırım' dedirtemedi
Ermeni lobisinin İspanyol meclisindeki 1915 olaylarına ilişkin girişimleri ters tepti.
MADRİD - İspanyol meclisindeki Katalan ve Bask milliyetçisi grupların başını çektiği küçük partilerin, 1915 olaylarına ilişkin Ermeni iddialarını gündeme getiren bir metni deklarasyon olarak yayınlatıp, meclis genel kurul salonunda okumak ve saygı duruşu yapılmasına ilişkin girişimi ters tepti.
İRLANDA DA ‘SOYKIRIM’ DEMEDİ... 1915 olaylarının 100. yıldönümünde İrlanda Dışişleri Bakanlığı’nın yayımladığı mesajda, Ermenilerin o dönemde büyük acılar çektiği vurgulandı, ‘soykırım’ kelimesi ise kullanılmadı
İspanyol meclisindeki küçük partilerin önceden meclis gündemine aldırmadan bu sabah alelacele getirdikleri talep, Türkiye'nin Madrid Büyükelçiliği'nin girişimleri ve ülkenin iki büyük siyasi partisi olan iktidardaki Halk Partisi (PP) ve anamuhalefetteki Sosyalist İşçi Partisi'nin (PSOE) gösterdiği hassasiyetle önlendi.Girişimler sonucu konu genel kuruldan Meclis Dış İlişkiler Komisyonu'na indi. Söz konusu metin deklarasyon niteliğinden çıkartıldı. Metin, kısaltıldı ve 'soykırım' ifadesi düşürülerek Meclis Dışişleri Komisyonu'nun bugünkü oturumu başlamadan önce komisyon odasında okundu.Metine ayrıca, 1 dakikalık saygı duruşunun sadece Ermeniler için değil "O dönemde Ermeniler dahil hayatını kaybeden tüm kişiler" için yapılacağına vurgu yapan bir ifade eklendi.Türkiye'nin Madrid Büyükelçisi Ömer Önhon, Ermeni iddialarıyla ilgili İspanyol meclisinde yapılmak istenen girişimin Ermeni lobisinin amacının dışına çıkartıldığını belirterek, Avrupa'daki bazı parlamentoların Ermeni lobilerince istismar edilmelerinin üzücü ve düşündürücü olduğunu söyledi.
İlişkili Haberler
Obama neden 'soykırım' demeyecek?
ABD'den '24 Nisan' açıklaması
İlişkili Haberler
Erdoğan: Obama'dan o ifadeyi duymak istemem
Obama ‘soykırım’ demeyecek
