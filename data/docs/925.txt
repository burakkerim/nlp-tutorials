Frida'nın gizli aşk mektupları açık artırmada satıldı
Yapıtları ve yaşamıyla 20’nci yüzyıla damgasını vuran sanatçılardan Frida Kahlo’nun Jose Bartoli’ye yazdığı aşk mektupları New York’taki açık artırmada 137 bin dolara satıldı.
Frida Kahlo’nun İspanyol ressam Jose Bartoli’ye 1946-1949 arasında yazdığı, şimdiye kadar yayımlanmamış aşk mektupları, New York’daki Doyle müzayedeevinde düzenlenen açık artırmada 137 bin dolara alıcı buldu. Mektupları satın alan kişinin ismi açıklanmadı.
SENİ TOPRAK  GİBİ KARŞILIYORUM
1946 Ekimi’ne tarihlenen bir mektubunda Kahlo şu satırlarla seslenmiş aşkına: “Bartolim… Ben nasıl aşk mektubu yazılacağını bilmem. Ama olanca içtenliğimle seslenmek istiyorum. Size âşık olduktan sonra hayatımdaki her şey güzellikle sarmalandı, aşkın farklı bir tadı var, âdeta yağmur gibi… Biliyorsun, gökyüzüm, sen benim üzerime yağıyorsun ve ben seni toprak gibi karşılıyorum." MEKTUPLARI GÜNLÜĞÜNDE SAKLAMIŞ Mektupların varlığı, Kahlo biyografisi üzerinde çalışan Hayden Herrera’nın yazdığı bir makale ile açığa çıktı. 
Varlıkları Bartoli’nin 1995’deki ölümüne kadar bilinmeyen, Meksikalı Frida Kahlo’nun New York’ta yaşayan Katalan bir mülteci olan Bartoli’ye yazdığı 25 mektubun çoğu, sanatçı tarafından, tuttuğu günlüğün içinde, çeşitli çizimler, fotoğraflar ve kurutulmuş çiçeklerle birlikte saklanmış. Ailesi, günlükle birlikte buldukları mektupları, Bartoli’nin ölümünden 20 yıl sonra açık artırmaya çıkarılmasına karar vermiş.
AMELİYATLAR SIRASINDA TANIŞMIŞLAR Kahlo’nun Bartoli ile geçirdiği büyük otobüs kazasının ardından bir dizi operasyon için geldiği New York’ta tanışmış. İkilinin aşkları Kahlo Meksika’ya döndükten, ressam Diego Rivera ile evliyken dahi devam etmiş.
