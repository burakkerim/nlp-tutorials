Hollanda'lı Depay artık Old Trafford'da
Premier Lig kulüplerinden Manchester United, yeni sezon öncesi ilk transferini yaptı.
Kırmızı Şeytanlar, PSV Eindhoven'ın 21 yaşındaki forveti Memphis Depay ve kulübü ile anlaştığını açıkladı.
Sağlık kontrollerinde bir sorun çıkmazsa Depay, 30 milyon euro bonservis bedeli karşılığında, 2018'e kadar Manchester United forması giyecek.
United menajeri Van Gaal'in, son Dünya Kupası'nda Hollanda Milli Takımı'nda da şans verdiği Depay, çok başarılı bir sezonu geride bıraktı. Genç oyuncu, Hollanda Ligi'ni 21 golle, gol kralı olarak tamamladı ve PSV'nin şampiyon olmasında başrolü oynadı.
