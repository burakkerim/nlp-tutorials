Doktor gözünden bir Alzheimer hikayesi
Nöroloji Uzmanı Yrd. Doç. Dr. Sevda Sarıkaya, uzun yıllar üzerinde çalıştığı Alzheimer hastalığı ile ilgili deneyimlerini “Anılar Silinirken" adlı kitapta topladı.
Yaklaşık 13 yıldır hem Alzheimer hastaları hem de hasta yakınları ile ilgili birçok anı ve tecrübe biriktirdiğini belirten Nöroloji Uzmanı Yrd. Doç. Dr. Sevda Sarıkaya, yazdığı kısa hikayeleri tek kişinin hayatı üzerinde birleştirerek "Sevgi" karakterini yarattığını söyledi.Dr. Sarıkaya kitabında, Sevgi karakterinin Alzheimer hastası olan annesi ile ilişkisinin, annesine sevgisinin ve ailesi tarafından bırakıldığı yalnızlığın anlatıldığını belirtti.
"Sevgi, annesi ile yaptığı bu özel yolculukta, anlar birleştirip, anılar biriktirmenin önemini kavradığı zaman, yaşamın hüzne yer bırakmayacak kadar kısa olduğu sonucuna varacaktır" diyen Sarıkaya, kitapta, Alzheimer hastalarının yakınlarına yönelik küçük tavsiyeler bulunduğunu da sözlerine ekledi.
