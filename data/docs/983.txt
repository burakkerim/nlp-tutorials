Ersin Düzen: Üzdüğüm hekimlerden özür dilerim
Geçtiğimiz hafta yaptığı programdan sonra 'hekime yönelik şiddetle' anılmaktan büyük üzüntü duyduğunu belirten spor spikeri Ersin Düzen, kendisini eleştiren doktorlardan özür diledi.
18 Nisan tarihinde yaptığı programda hekimlerin tepkisini çeken TRT Stadyum programı sunucusu Ersin Düzen, Medimagazin Genel Yayın Yönetmeni Dr. İbrahim Ersoy'a konuştuYaptığı program sonrası kendisine sosyal medyadan birçok eleştiri ve hakaret yapıldığını belirten Düzen, ailesinde de hekimler olduğunu ve hekime yönelik şiddete davetiye çıkarmanın aklının ucundan bile geçmediğini söyledi.Arjantin'de geçen bir olayın görüntülerinden dolayı eleştirilerin odağında olan Düzen, hekimlerde yaratılan bu algıdan pişmanlık duyduğunu söyledi. Ersin Düzen, samimi duygularla kendisini eleştiren tüm hekimlerden özür dilediğini ancak kendisine yönelik hakaretlerde bulunan hekimlere ise üzüldüğünü belirtti.Üç yıl önce 17 Nisan da katledilen Ersin Arslan'a da değinen Ersin Düzen, 'Adaşımın öldürüldüğü tarihin yıldönümüne denk geldiğini önceden bilseydim, o videoyu programda kesinlikle yayınlamazdım' diye konuştu.TEPKİLERE NEDEN OLAN OLAYTRT'de Ersin Düzen tarafından sunulan Stadyum proğramında girilen alt yazı ve sonrasında gösterilen video, doktorlar tarafından, 'hekime şiddete davetiye çıkarıyor' şeklinde yorumlanmıştı. “Böyle doktor görülmedi, yaralanan vatandaşı bıraktı, televizyonda maç izledi" altyazısıyla verilen olayın Türkiye'de yaşandığı algısı yaratılmış, ancak daha sonra olayın Arjantin'de geçtiği anlaşılmıştı.
