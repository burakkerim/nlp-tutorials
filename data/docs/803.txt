Google kullanıcılarına internet satacak
ABD'deki GSP operatörleri ile anlaşan Google, kullanıcılarına wireless internet hizmeti sunacak.
İlişkili Haberler
Google arama geçmişi indirme 
Google Drive ile entegre oluyor
Google'dan el yazısı devrimi!
ABD merkezli teknoloji devi Google, geçtiğimiz ay İspanya'nın Barcelona kentinde düzenlenen düzenlenen MWC 2015'te duyurduğu uygulamasını kullanıma sokuyor.
“Project Fi” isimli uygulamasını dün resmi olarak duyuran Google, kullanıcılarına kablosuz internet hizmeti sunacak.
Kullanıcılarına internet hizmeti sunmaya hazırlanan Google, bu uygulamayı şimdilik ABD ile sınırlamış durumda.
ABD'de hizmet veren GSM operatörleri AT&T ve Verizon ile işbirliği yapan şirket, şu an için paket hizmeti sunmuyor ve kullanıcılardan kullandıkları internet miktarı kadar ücret talep ediyor.  Yapılan açıklamaya göre, bu hizmetten faydalanan kullanıcılar kullandıkları her gigabyte için 10 dolar (27 TL) ödeyecek.
Kendi kablosuz internet sistemini kurmayan ve işbirliği yaptığı GSM operatörleri sayesinde bu hizmeti sunan Google'ın bu alanda yeni yatırımlar yapabileceği ve uzun dönemde kendi operatörünü kurabileceği iddia ediliyor.
İlk etapta ABD'deki kullanıcıların kullanımına açılacak uygulamanın kısa sürede başta Avrupa olmak üzeri çeşitli ülkelerde de kullanıma girmesi bekleniyor. 
Google'ın internet hizmetinin ülkemizde kullanıma gireceği tarih hakkında ise şu an için resmi bir açıklama bulunmuyor.
