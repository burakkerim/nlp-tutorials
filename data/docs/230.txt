Yemen'de 5 günlük ateşkes ilan edilecek
Suudi Arabistan ve ABD, Yemen'de Şii Husilere karşı düzenlenen operasyonlara 5 gün süreyle ara verileceğini açıkladı.
İlişkili Haberler
S.Arabistan-Yemen sınırında çatışma
Yemen'de İran'ın dediği oldu
Yemen'deki savaşı kim, niçin körüklüyor
Suudi Arabistan Dışişleri Bakanı Adil el-Cubeyr, ülkeyi ziyaret eden ABD Dışişleri Bakanı John Kerry ile orta basın toplantısı düzenledi. Suudi Arabistan Dışişleri Bakanı Adil el-Cubeyr Husiler ve müttefiklerinin de çatışmaya son vermeyi kabul etmeleri halinde milyonlarca sivile yardım edilmesi için Yemen'de 5 günlük ateşkes ilan edileceğini söyledi.Cubeyr, ülkesinin, Yemen halkına yardımı genişletmek konusunda kararlı olması nedeniyle Yemen'deki hava saldırılarını durduracağını ve Suudi Arabistan'ın 274 milyon dolarlık yeni bir yardımda bulunacağını açıkladı. ABD Dışişleri Bakanı John Kerry de, Suudi Arabistan'ın "Yemen'e insani yardım amaçlı 5 günlük ateşkes ilan edilmesi" yönündeki girişimini destekleyeceklerini söyledi.Husilerin Yemen'deki ilerleyişini durdurmak için Suudi Arabistan öncülüğündeki koalisyon, 26 Mart'ta "Kararlılık Fırtınası" adı verilen hava harekatı başlatmıştı. Yemen'de Hadi yönetiminin müdahale çağrısı üzerine başlatılan operasyonun 21 Nisan'da sona erdiği açıklanmış ve Yemen halkı için artık "Umuda Dönüş" operasyonunun başladığı bildirilmişti.
