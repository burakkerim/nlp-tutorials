Beckham, 10 saate 2 milyon takipçiye ulaştı
Eski İngiliz futbolcu David Beckham, 40'ıncı yaş gününde Instagram'a katıldı. Beckham'ın takipçi sayısı saatler içinde 2 milyona dayandı.
Beckham ailesinin Instagram'daki etkisi hızla büyümeye devam ediyor.
4.3 milyon takipçisi olan eşi Victoria Beckham ve 2.1 milyon takipçisi olan oğlu Brooklyn'in ardındanDavid Beckham da mobil fotoğraf paylaşım platformuna adım attı.
Bugün 40'ıncı yaş gününü kutlayan eski futbolcu, Instagram'a adım atar atmaz yaklaşık 2 milyon takipçinin sahibi oldu. 
Instagram'da paylaştığı ilk fotoğrafa "Sonunda Instagram'da yer almak harika" notunu düşen Beckham, oğlu Brooklyn ile de bir selfie yayınladı.
Saatler önce  profil açan Beckham'ın kısa sürede takipçi sayısında eşini geride bırakması bekleniyor.
