Dışişleri Bakanlığı'ndan Putin'in açıklamalarına tepki
Dışişleri Bakanlığı, Rusya Devlet Başkanı Putin’in, 1915 olaylarını soykırım olarak nitelendirmesini‎ kınadı.
İlişkili Haberler
Dışişleri Bakanlığı'ndan Almanya Cumhurbaşkanı'na kınama
Dışişleri Bakanlığı'ndan Hollande'a kınama
Obama'nın açıklamalarına tepki
Dışişleri Bakanlığı, Rusya Devlet Başkanı Vladimir Putin'in 1915 olaylarına ilişkin açıklamasının Türkiye tarafından yok hükmünde kabul edildiğini kaydederek "soykırım" ifadesinin kullanılmasını kınadı.Bakanlıktan yapılan yazılı açıklamada, "Rusya Devlet Başkanı Putin’in, tüm uyarı ve çağrılarımıza rağmen, 1915 olaylarını soykırım olarak nitelendirmesini‎ reddediyor ve kınıyoruz. Hukukun açık ihlali olan bu tür siyasi açıklamalar Türkiye bakımından yok hükmündedir" denildi ve şu ifadeler kullanıldı:"‎Rusya’nın Kafkaslar, Orta Asya ve Doğu Avrupa’da yüz yıl boyunca gerçekleştirdiği kitlesel katliamlar, sürgünler ve Holodomor gibi topluca cezalandırma yöntemleriyle özellikle kendi tarihinde Türk ve Müslüman halklara yönelik insanlık dışı uygulamaları göz önüne alındığında, 'soykırımın' ne olduğunu ve hukuki boyutunu esasen en iyi kendisinin bilmesi gerektiğini düşünüyoruz."Açıklamada, Rusya Parlamentosu'nun alt kanadı Duma'da 1995 yılından bu yana her 10 yılda bir tek yanlı Ermeni iddialarını destekleyen siyasi açıklamalar yapıldığı belirtildi ve Duma tarafından bugün tekrarlanan Ermeni iddialarına ilişkin açıklama kınandı.Bakanlık, Putin'in, Ermenistan’ın yüzüncü yıl propaganda kampanyasının gösteri ayağı olduğunu belirttiği 24 Nisan Erivan törenlerine katılmasının da bu çerçevede değerlendirilmesi gerektiğini bildirdi.Açıklamada şunlar kaydedildi:"Türkiye’nin dostluğuna önem vermesi ve hassasiyetlerini dikkate alması gerektiğini beklediğimiz Rusya’nın yanlışta ısrar etmesi bölgemizdeki huzur, barış ve refaha yardımcı olmayacaktır.Rusya'nın bu konuda yapabileceği bir şey varsa o da, tarafgir tutumunu bir yana bırakıp, Ermenistan ve Ermenileri Türkiye'nin dostluk ve barış çağrılarına olumlu karşılık vermeye teşvik etmesidir."
