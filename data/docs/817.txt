Bursa otomotivde 'tam gaz'
Ocak-Kasım döneminde üretilen 1 milyon 49 bin 852 aracın yüzde 46,30'u, ihraç edilen 802 bin 872 aracın yüzde 45,30'u, Bursa'da kurulu OYAK Renault, Tofaş ve Karsan'da bantlardan indirildi
Türkiye'de, yılın 11 ayında üretilen (traktörler hariç) 1 milyon 49 bin 852 aracın yüzde 46,30'u, ihraç edilen 802 bin 872 aracın yüzde 45,30'u, Bursa'da kurulu OYAK Renault, Tofaş ve Karsan fabrikalarından çıktı.Ocak-kasım döneminde, adet bazında üretimin yüzde 27,36'sını, ihracatın ise yüzde 29,19'unu karşılayarak açık ara lider olan OYAK Renault'u, her iki kategoride de Ford Otosan takip etti.AA muhabirinin, Otomotiv Sanayii Derneği (OSD) verilerinden derlediği bilgilere göre, Türk otomotiv sektörü, ocak-kasım aylarında otomobilde 662 bin 959, toplamda ise traktörler hariç 1 milyon 49 bin 852 adet üretim gerçekleştirdi. Sektörün adet bazındaki üretim rakamlarına en büyük katkı ise Bursa'da faaliyet gösteren ana sanayi kuruluşundan geldi.OYAK Renault, bu dönemde otomobil üretiminin yüzde 43,32'sine (287 bin 189), toplam üretimin de yüzde 27,36'sına (287 bin 189) imza attı. Bu firmayı, toplamda 217 bin 600 adet ve yüzde 20,73'lük payla Ford Otosan, 197 bin 353 adet ve yüzde 18,80 payla Tofaş, 182 bin 322 adet ve yüzde 17,37 payla Hyundai Assan, 119 bin 634 adet ve yüzde 11,39 pay ile de Toyota izledi.Karsan'ın bin 587 adetlik üretimi de eklendiğinde Bursa'daki üç ana sanayi fabrikasının 11 aylık üretim toplamı, 486 bin 129 adedi buldu. Bu rakam, sektörün adet bazındaki toplam üretiminin yüzde 46,30'unu karşıladı.Bursa, ihracatta da ağırlığını koyduSektör, yılın 11 ayında otomobilde 529 bin 633, toplamda ise traktörler hariç 802 bin 872 adet ihracat yaptı. Bursa'da kurulu firmalar, adet bazındaki ihracata da büyük oranda katkı sağladı.Geçen yılın ilk 11 ayında 246 bin 568 adet olan ihracatı, bu senenin aynı döneminde yüzde 4,94 düşüşle 234 bin 376'ya gerileyen OYAK Renault, buna rağmen otomotiv sektörünün 802 bin 872 adetlik (traktörler hariç) toplam ihracatından yüzde 29,19 pay aldı. Firmanın otomobil ihracatındaki payı ise yüzde 44,25'i buldu.Ocak-kasım döneminde, geçen yılın aynı aylarına nazaran yüzde 14,03 kayıpla dış satımı 169 bin 67'ye düşen Ford Otosan ise sektörün toplam ihracatının yüzde 21,08'ini karşıladı.Yılın 11 ayında yüzde 118,60 artışla 161 bin 720 adet dış satım gerçekleştiren Hyundai Assan, sektör ihracatının yüzde 20,14'ünü karşıladı. Yüzde 12,70'lik düşüşle 129 bin 324 adet ihracata imza atan Tofaş da sektör ihracatının yüzde 16,11'ini üstlendi.Bu dönemde, geçen yılın aynı aylarına göre dış satımı yüzde 28,39'luk artışla 101 bin 570 adedi bulan Toyota da sektörün toplam dış satışından yüzde 12,65 pay aldı.Karsan'ın 30 adetlik ihracatı da eklendiğinde 363 bin 730 adedi bulan Bursa'daki üç ana sanayi fabrikasının ocak-kasım dönemindeki ihracat toplamı, sektörün adet bazındaki toplam dış satımının yüzde 45,30'unu oluşturdu.
