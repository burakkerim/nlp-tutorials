YSK (Yüksek Seçim Kurulu) CHP'nin başvurusunu reddetti
Yüksek Seçim Kurulu, CHP'nin başvurusunu reddetti.
Yüksek Seçim Kurulu, CHP Genel Başkan Yardımcısı Bülent Tezcan'ın Cumhurbaşkanı Erdoğan'ın açılış törenlerinde, muhtarlarla, esnaflarla ve diğer toplum kesimleriyle yaptığı buluşmalarda Ak Parti'nin icraatlarını öven konuşmalarını yayınlayan radyo ve televizyonlar hakkında 'Yayın Hizmetleri İlkeleri' hükümlerini ihlal ettikleri gerekçesiyle 2854 sayılı Kanun ve 6112 sayılı Kanun'da düzenlenen yaptırımların uygulanması istemini içeren başvuruyu reddetti.YSK, 04/03/2015 tarihli, 2015/290 sayılı 25. Dönem Milletvekili Genel Seçiminin 10 Mart 2015 olan başlangıç tarihinden bitimine kadar olan dönemde basın ve yayın kuruluşlarının yayın ilkelerinin belirlenmesine ilişkin kararı ile yine 04/03/2015 tarihli, 2015/290 sayılı Türkiye Radyo Televizyon Kurumu ile özel radyo ve televizyon kuruluşlarının, seçimin başlangıç tarihi olan 10 Mart 2015 tarihinden oy verme gününün bitimine kadar yapacakları yayınlarda uymakla yükümlü oldukları yayın ilkelerinin belirlenmesine ilişkin kararında, siyasi partiler ve adaylar arasında Türkiye Radyo Televizyon Kurumu ile özel radyo ve televizyon kuruluşlarının fırsat eşitliği tanıması esasının düzenlendiğini , Cumhurbaşkanının faaliyetlerine ait yayınların bu kapsamda değerlendirilmesi olanağı bulunmadığından istemin reddine oy birliği ile karar verildiğini açıkladı.
