YGS’nin yüzde 20'si açıklanacak
ÖSYM, bu hafta sonu yapılacak Yükseköğretime Geçiş Sınavı sorularının yüzde 20’sini açıklayacak. ÖSYM, sonuçları internet sitesi üzerinden yayınlayacak.
İlişkili Haberler
YGS öncesinde adaylara öneriler
YGS öncesi kaç soru çözülmeli?
YGS’de tercihler nasıl yapılmalı?
2014 YGS istatistikleri
LYS puanlarının YGS’ye etkileri
YGS’den sonra neler yapılmalı?
YGS’de işaretleme taktikleri
YGS’de soru çözme stratejileri
YGS’dek sorular ne kadar zor?
Üniversiteye girişte birinci aşama olan Yükseköğretime Geçiş Sınavı (YGS), pazar günü gerçekleştirilecek. Sınava, 2 milyon 126 bin 681 aday başvurdu.ÖSYM’nin bu yıl sınav sorularının yüzde 20’sini açıklayacağı bildirildi.YGS'ye girecek adaylar, giriş belgelerini, TC kimlik numaraları ve aday şifreleriyle ÖSYM'nin internet sayfasından edinebilecek.Giriş belgesinin üzerinde adayın, sınava gireceği merkez, bina, salon bilgileri ile fotoğrafı bulunuyor. Adaylara ayrıca sınava giriş belgesi gönderilmeyecek.YGS, 15 Mart 2015 Pazar günü tek oturumda yapılacak. Sınav, saat 10.00'da başlayacak ve 160 dakika sürecek. Kimlik ve güvenlik kontrolleri ile salona giriş işlemlerinin zamanında yapılabilmesi için, adayların sınava girecekleri binanın kapısında en geç saat 09.00'da hazır bulunmaları gerekecek.Adaylar, sınav salonuna 2015-YGS Sınava Giriş Belgesi ile nüfus cüzdanı/pasaportları kontrol edilerek alınacaklar, sıra numaralarının bulunduğu yerlere oturacaklar. Sınav binalarında hiçbir eşya emanete alınmayacak.SADECE SUSınavın yapıldığı her bir salona en az bir adet duvar saati, adayların sınavda kullanacakları kalem, silgi, kalemtıraş ile şeker ve peçete ÖSYM tarafından sağlanacak. Adaylar sınava şeffaf pet şişe içinde su getirebilecek.YGS'de Milli Eğitim Bakanlığı tarafından belirlenen ortak müfredata dayalı Türkçe Testi, Sosyal Bilimler Testi, Temel Matematik Testi ve Fen Bilimleri Testi yer alacak. YGS'de öğrencilere Türkçe'den 40, tarihten 15, coğrafyadan 12, felsefeden 8 ve din kültürü ve ahlak bilgisi veya ilave felsefe sorularından 5, temel matematikten 40, fizikten 14, kimyadan 13, biyolojiden ise 13 soru sorulacak.Sınav başladıktan sonra adayların ilk 120 dakika ve son 15 dakika içinde, sınav salonunu terk etmeleri, sınav sırasında kısa süre için bile olsa tuvalete gitmek dahil sınav salonundan çıkmaları yasak olacak.Bu durumdaki adaylara kesinlikle izin verilmeyecek. Sınav salonundan her ne sebeple olursa olsun çıkan aday, bir daha sınav salonuna alınmayacak ve sınavın ilk 120 dakikası dolana kadar sınav binasında bekletilecek.SONUÇLAR İNTERNETTEN DUYURULACAKAdaylara sonuç belgesi gönderilmeyecek. Adaylar, YGS sonuçlarını, TC. Kimlik Numaraları ve şifreleri ile ÖSYM'nin https://sonuc.osym.gov.tr internet adresinden öğrenebilecek.YGS puanlarından en az biri 180 ve daha fazla olan adaylar isterlerse LYS'lere başvurabilecek. LYS'lere başvurular, 8-21 Nisan 2015 tarihleri arasında yapılacak. LYS'ler 81 il merkezi ve Lefkoşa'da yapılacak.Öte yandan, YGS ve sınavsız geçiş için 2 milyon 126 bin 681 aday başvuru yaparken, bunların 908 bin 65'ini lise son sınıf öğrencileri, 407 bin 825'ini geçen yıl liseden mezun olanlar, 810 bin 791'ini ise daha önceki yıllarda liseyi bitirenler oluşturdu. Başvuran adayların, 756 bin 473'ü geçen yıl da ÖSYS'ye girdi. Geçen yıl ÖSYS'ye, 78 bin 428'si sınavsız geçiş olmak üzere toplam 2 milyon 86 bin 87 aday başvurmuştu.
