Obama ‘soykırım’ demeyecek
ABD Başkanı Barack Obama'nın, 1915 olaylarıyla ilgili olarak yapacağı 24 Nisan açıklamasında 'soykırım' terimini kullanmayacağı bildirildi. Obama, önceki yıllarda olduğu gibi Ermenice 'büyük felaket' terimini kullanacak.
Amerika Birleşik Devletleri Başkanı Barack Obama, 24 Nisan açıklamasında ‘soykırım’ terimini kullanmayacak.
Obama, bu sene de önceki yıllarda olduğu gibi, 1915 olayları için Ermenice ‘Büyük Felaket’ anlamına gelen ‘Meds Yeghern’ ifadesini kullanacak.
Amerika Ermeni Ulusal Komitesi'nden (ANCA) yapılan açıklamada, "Obama'nın 24 Nisan açıklamasında 'soykırım' tanımlaması yapmayacağını teyit edildi" ifadesi kullanıldı.
ABD Dışişleri ve Pentagon, 'soykırım' kelimesinin kullanılmamasını Beyaz Saray'a tavsiye ederken, Obama'nın kararında, Türkiye ile ilişkiler, Irak ve Suriye'de IŞİD ile mücadelenin de rol oynadığı kaydedildi. 
Obama'nın 24 Nisan için aldığı karar, Washington'un üst düzey yetkilileri tarafından bir toplantıyla  Beyaz Saray'a çağrılan Ermeni diasporasının temsilcilerine açıklandı.
Toplantıda  aynı zamanda, diaspora yetkililerine 24 Nisan’da Erivan’da yapılacak anma törenine, ABD’yi temsilen gidecek başkanlık delegasyonuna hazine bakanı Jack Lew’in liderlik edeceğini söylendi.
Toplantı sonrasında Ermeni lobisi, alınan  karara tepki göstererek “Başkan Obama’nın Türkiye'ye teslim olması, ABD için utanç vesilesidir' şeklinde bir açıklama yaptı.
ABD, 24 Nisan vesilesiyle, tarihi gereklerin tam samimi ve adil biçimde ortaya çıkarılması çağrısı yapacak.
