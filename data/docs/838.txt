Yurt başvuru sonuçları açıklandı
Yüksek Öğrenim Kredi ve Yurtlar Kurumuna yapılan çevrim içi (on-line) başvuruların sonuçları açıklandı.
Yüksek Öğrenim Kredi ve Yurtlar Kurumuna boş yatağı bulunan ve yeni hizmete açılan yurt müdürlükleri için yapılan çevrim içi (on-line) başvuruların sonuçları açıklandı.
Gençlik ve Spor Bakanlığından yapılan yazılı açıklamaya göre, 2014-2015 öğretim döneminde yedek listelerin değerlendirilmesiyle boş yatağı bulunan ve yeni hizmete açılan yurt müdürlükleri için 5-15 Şubat arasında yapılan çevrim içi (on-line) başvurular sonuçlandırıldı.
Yüksek Öğrenim Kredi ve Yurtlar Kurumu Genel Müdürlüğü, 4 bin 993 öğrencinin başvurusunu değerlendirdi. Yerleştirme sonuçları "www.kyk.gov.tr" adresinde yer aldı.
