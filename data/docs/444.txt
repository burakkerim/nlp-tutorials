Almanya'da DHKP-C'nin yayın organına yasak
Terör örgütü DHKP-C'nin yayın organı "Yürüyüş" gazetesi Almanya'da yasaklandı.
Almanya İçişleri Bakanlığından yapılan açıklamada, sabah yerel saat ile 06.00'da Baden Württemberg, Berlin ve Kuzey Ren Vestfalya'da gazeteye ait bazı bürolarda aramalar yapıldığı ve çok sayıda dokümana el konulduğu ifadeedildi. Açıklamada, söz konusu gazetenin terör örgütü DHKP-C'nin yayın organı olduğu ve örgütün 1998'den bu yana Almanya'da, 2002'den beri de AB terör örgütü listesinde olduğuna işaret edildi. İçişleri Bakanı Thomas de Maiziere de konuyla ilgili açıklamasında, "Sol terör örgütü DHKP-C'nin propaganda yapmasını kabul edemeyiz. Almanya müstahkem bir demokrasidir.
Kesinlikle Türkiye'de şiddetle devlet ve toplum düzeninin kaldırılmasını ve intihar saldırılarının yüceltilmesine tahammül edemeyiz" ifadelerini kullandı. DHKP-C Almanya'da 6 Ağustos 1998'den bu yana terör örgütleri listesinde bulunuyor. Daha önce "Kurtuluş" olan gazetenin adı 2005 yılında "Yürüyüş" olarak değiştirilmişti. Bakanlıktan verilen dipnotta, "Yürüyüş gazetesinin Türkiye'de mevcut anayasal düzeni şiddet ile yıkarak sosyalist ilkelere dayalı bir sistem kurmak isteyen terör örgütünün propagandasını yaptığı" belirtildi.
