LYS başvuruları yarın başlıyor
Üniversiteye girişte ikinci aşama olarak uygulanan LYS’na başvurular yarın başlayacak.
Öğrenci Seçme ve Yerleştirme Sistemi (ÖSYS) kapsamında, 2015 Yükseköğretime Geçiş Sınavı (YGS) puanlarından en az biri 180 ve daha fazla olan adaylar, Lisans Yerleştirme Sınavlarına (LYS) başvurabilecek.LYS'lere girme hakkı kazanan adaylardan, LYS'lere başvuru yapmak isteyenlerin, yarından itibaren 21 Nisan 2015'e kadar başvuru yapmaları gerekiyor. Başvuru süresi uzatılmayacak.LYS sosyal bilimler 13 Haziran'da; LYS matematik ve yabancı dil 14 Haziran'da; LYS fen bilimleri 20 Haziran'da; LYS edebiyat-coğrafya ise 21 Haziran'da yapılacak.Adaylar, başvuru işlemini yaptıktan sonra sınav ücretini ödeyecek. Böylece başvurular tamamlanmış olacak.Sınav ücreti ödenmeyen başvurular geçersiz sayılacak, bu adaylar için Sınava Giriş Belgesi düzenlenmeyecek.KILAVUZ KULLANILACAKLYS'ler için ayrı bir kılavuz hazırlanmadı. LYS'ye başvuracak adayların 2015 ÖSYS Kılavuzunu dikkatle incelemeleri gerekiyor.LYS başvuruları, aday işlemleri sistemi olan https://ais.osym.gov.tr internet adresinden veya herhangi bir başvuru merkezinden yapılabilecek. Başvurusunu bir başvuru merkezinden yapan adaylar, 3 lira ücret ödeyecek.LYS'lere katılma hakkı elde eden adaylar, 5 LYS'den, hesaplanmasını istedikleri LYS puanına uygun istedikleri sınava katılabilecekler.ÜCRET 30 LİRASınav ücreti, adayın girmek istediği her bir LYS için 30 lira olarak belirlendi.Adaylar sınav ücretlerini, Ziraat Bankası, Halk Bankası, Akbank, Kuveyt Türk Katılım Bankası ve Türk Ekonomisi Bankası, PTT işyerleri ile ÖSYM'nin internet sayfasında yer alan "ödemeler" alanından kredi kartı/banka kartı ile yatırabilecekler.Adayların başvurularını tamamlandıktan sonra bilgilerini, https://ais.osym.gov.tr internet adresinden kontrol etmeleri, başvuru bilgilerinin yazıcıdan bir dökümünü edinerek sınavın diğer aşamalarında gerekebileceğinden saklamaları gerekiyor.LYS'ler 81 il merkezi ve Lefkoşa'da yapılacak. Adaylar, girmek istedikleri LYS'lerin hepsine aynı merkezde girecekler.Başvuru işlemini internet üzerinden bireysel olarak yapacak adayların, "Başvuru işlemi ÖSYM'ye bildirilmiştir" uyarısını mutlaka görmeleri ve yazıcıdan çıktı almaları gerekiyor. ÖSYM başarısız kayıt işleminden sorumlu olmayacak.Adaylar, başvuru işlemlerini yaptıktan sonra sınav merkezi tercihleri gibi sınava ilişkin bilgilerinibaşvuru süresi içinde değiştirebilecek. Başvuru süresi tamamlandıktan sonra bu bilgilerde değişiklik yapılamayacak.Başvuru işlemleri, bir başvuru merkezinden başvuru yapacak adaylar için 21 Nisan 2015'de mesai saati bitiminde, ÖSYM'nin internet sayfasından bireysel başvuru yapacak adaylar için aynı tarihte, saat 23.59'da sona erecek.Sınav ücreti ödeme işlemleri, bankadan ödeme yapacak adaylar için 22 Nisan 2015'de mesai saati bitiminde, ÖSYM'nin internet sayfasındaki "ödemeler" alanından kredi kartı veya banka kartı ile ödeme yapacak olan adaylar için 22 Nisan 2015'de, saat 23.59'da sonlanacak.
