Kılıçdaroğlu'dan işsizliğe çözüm sözü
Türkiye’nin temel sorununun işsizlik olduğunu belirten CHP Lideri Kılıçdaroğlu, “İşsizlik bütün kötülüklerin anasıdır. İşsizliği yeneceğiz, herkesin işi, aşı olacak diyoruz” ifadesini kullandı.
CHP Genel Başkanı Kemal Kılıçdaroğlu, partisinin Tokat mitinginde konuştu. Konuşmasının başında Tokat’ın Türkiye’den en fazla göç veren ikinci il olduğunu ifade eden Kılıçdaroğlu, “Herkes baba toprağını terk ediyor büyük kentlerin varoşlarına gidiyor acaba bir iş bulabilir miyim diye. Bunun mücadelesini biz biliyoruz ama iktidar partisi hiç işsizlik konusunu işliyor mu? Bu memlekette işsizlik vardır, işsizlikle şöyle mücadele edeceğiz diye bir proje ortaya koydular mı? Biz de diyoruz işsizlik bu ülkenin en temel sorunudur. İşsizlik bütün kötülüklerin anasıdır. İşsizliği yeneceğiz, herkesin işi herkesin aşı olacak diyoruz. Hiçbir ayrım yapmadan bu ülkede bir çocuk işsizse önce o işe girecek. Bu ülkede bir çocuk yoksulsa önce o çocuğun ailesi yoksuldur denebilecek. Temel hedefimiz, amacımız bu. İşsizlikle mücadele edeceğiz” diye konuştu.
“YABANCILARIN İSTİHDAMI KANUNU TASARISI”Kılıçdaroğlu, ilginç bir kanun tasarısı olduğunu ileri sürerek, “Yabancıların istihdamı hakkında kanun tasarısı. Altında Başbakan ve bütün bakanların imzası var. Türkiye’de 6 milyon 200 bin işsizimiz var. Bu işsizlere iş bulmuyorsun yabancılara iş bulmak için kanun tasarısını parlamentoya getiriyorsun. Hiçbir Tokatlının bunu unutmamasını istiyorum. O nedenle işsizlik sorunu en temel sorunumuzdur. İşsizlik sorunun çözemez iseniz refahı tabana yayamazsınız, bu ülkede huzur getiremezsiniz, gençlere umut veremezsiniz” şeklinde konuştu. “CHP İKTİDARINDA ŞEKER FABRİKALARI ÖZELLEŞTİRİLMEYECEK”CHP iktidarında hiçbir şeker fabrikasının özelleştirilmeyeceğine söz veren Kılıçdaroğlu, “Şeker pancarı için köylü için sanayici için çalışanlar için çok önemlidir. Biz kendi köylümüze, mühendisimizse güveniyoruz. Yurt dışından mısır getiriyorlar, bizim köylümüz ne üretecek? Kendi mısırımızı bile ekemiyoruz. Tokat aynı zamanda bir tarım kenti. Son 13 yılda iki Trakya büyüklüğünde alan artık çiftçi tarafından ekilmiyor. Biz dedik ki çiftçi kazanacak alın terinin karşılığı olacak. Mazotu çiftçiye 1,5 liradan vereceğiz. Koro halinde çiftçiye mazotu 1,5 liradan nasıl verirsin diye bağırıyorlar. Petrol yurt dışından geliyor rafine üzerine kar koyduğunu biliyorum. Mazotun maliyeti, 1,25 lira kuruş mazotu. Biz kaç liradan veriyoruz? 1,5 lira. Zarar eden var mı? Zarar eden bir gurup var hortumcular zarar ediyor” ifadelerini kullandı.“BAYRAMLARDA EMEKLİYE İKRAMİYE VERECEĞİM, SÖZÜM SÖZ, KILIÇDAROĞLU SÖZÜ”“Çiftçi kazanırsa esnaf, kazanacak göç olmayacak işsizlik olmayacak Türkiye kazanacak” diyen Kılıçdaroğlu, konuşmasına şöyle devam etti: “Kim kaybedecek hortumcular. Refahı tabana yayacağız güzel bir Türkiye için. Bunun bir yolu var. Aylık bin liranın altında geliri olan 8 milyon emeklimiz var. Ramazan, Kurban Bayramında emeklilere birer maaş ikramiye vereceğiz. Sözüm söz, sözüm Kılıçdaroğlu sözü. Kora halinde bağırdılar, kaynağı nerende bulacaksın diye. Sanki emekliye dünyanın parasını veriyoruz. Altı üstü bir emekli aylığı ile zor geçiniyor. Bırakında bayramlarda rahat etsin, torunları ile çoluk çocuğu ile bir araya gelsin harçlık versin. O parayı bulacağım emekliye vereceğim. Bütün hortumları keseğim sözüm söz.”Kılıçdaroğlu, konuşmasının ardından Tokat milletvekili adayları ile vatandaşları selamlayarak karanfil attı. Seçim otobüsüne binen Kılıçdaroğlu, partililerin sevgi gösterileri altında Tokat’tan ayrıldı.
