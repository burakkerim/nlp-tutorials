Facebook'a yeni yasaklar geldi
Yaklaşık 1.5 milyar aktif kullanıcısı ile adeta global bir iletişim platformuna dönüşen Facebook, sitenin yeni kurallarını açıkladı.
İlişkili Haberler
Facebook’tan sayfa yöneticilerine kötü haber
Facebook intihara savaş açtı
Facebook, bugün yayınladığı “Community Standards” dosyası ile sitedeki içeriğin ne gibi sebeplerden dolayı yasaklanacağına açıklık getirdi.
Siteden kaldırılacak içeriklerin listesini yayınlayan ABD merkezli sosyal medya devi Facebook'un yeni kurallar listesi bir önceki listenin neredeyse 3 katı uzunluğunda.
Özellikle IŞİD'e ait şiddet içeren video ve görselleri siteden silmediği gerekçesiyle bir süredir tepki çeken Facebook, yeni kurallar çerçevesinde sitede bulunacak ve kaldırılacak içerik konusunda bir standart oluşturmayı hedefliyor.  
Kadın ve erkek bedeninin teşhir edildiği paylaşımları platformdan kaldırma kararı alan Facebook, terör örgülerinin propagandasını yapan, toplumsal figürlere saldıran, cinsel şiddet ve nefret söylemi içeren paylaşımların siteden silineceği uyarısında bulundu. 
Ülkelerden gelen içerik kaldırma taleplerini içeren Şeffaflık raporunu da yayınlayan Facebook, 2014'ün ikinci yarısında Türkiye'den bu yönde 3 bin 624 başvuru aldığını açıkladı.
İntihara karşı adeta bir savaş başlatan site bu yönde yapılan paylaşımları da siteden kaldıracak.  
Bu yeni kurallar çerçevesinde siteye bir standart getirmeyi hedefleyen sosyal medya devi bu planı çerçevesinde dünya genelinde yüzlerce kişiyi işe aldı.
Oluşturulan bu ekip, gelen şikayetler ve kendi çalışmaları çerçevesinde sitede yapılan paylaşımları denetleyecek ve bu kuralları ihlal edenleri platformdan kaldıracak.
