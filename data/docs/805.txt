PlayStation ve Xbox hack’lendi mi?
‘Lizard Squad’ isimli hacker grubu, Noel'de bağlantı sıkıntıları yaşayan PlayStation ve Xbox'ı hack'lediklerini iddia ediyor.
Microsoft ve Sony’nin oyun konsolları PlayStation ve Xbox için çevrimiçi hizmet sunan PlayStation Network (PSN) ve Xbox Live’da dün gece boyunca kesintiler yaşandı.Noel gecesi ortaya çıkan sorunların ardından ‘Lizard Squad’ isimli hacker grubu 2 sisteme de siber saldırı düzenlediklerini açıkladı. İddia hakkında net bir açıklamada bulunmaya Microsoft ve Sony, sorunun farkında olduklarını ve en kısa sürede gidereceklerini açıklamak ile yetindi.
PSN ve Xbox Live’da yaşanan sıkıntıların bir hack saldırısından kaynaklanıp kaynaklanmadığı şu an için bilinmiyor. Söz konusu sorunların Noel akşamı sistemde yaşanan yoğunluktan kaynaklanmış olabileceği de sıklıkla dile getirilen iddialar arasında yer alıyor.PSN ve Xbox Live kullanıcılarının yaşadığı sıkıntıların ardından Twitter hesaplarından paylaşımda bulunan Lizard Squad, söz konsusu yavaşlamanın düzenledikleri siber saldırıdan kaynaklandığını duyurdu.Lizard Squad, geçtiğimiz haftalarda PSN ve Xbox Live’ı Noel’de hack’leyeceğini açıklamıştı.
