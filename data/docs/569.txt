Çocuklarda diş ve çeneyi bozan alışkanlıklara müdahale şart
Çocuklarda sık görülen yalancı emzik, solunum şekli, diş gıcırdatma ve tırnak yeme gibi alışkanlıklar zamanında terk edilmezse ciddi ortodontik sorunlara neden oluyor.
Çocuklarda diş tedavilerinde psikolojik yaklaşımın önemine değinen Ortodontist Dr. Aylin Sezen Yalçın, çocuklarda çene ve diş yapısını bozan alışkanlıkların bıraktırılmasında aile, ortodontist ve pedodontistin birlikte çalışması gerektiğini söyledi. “Uygun dilde ve sabırla yaklaşıldığında çocuğun güveni kazanılır” diyen Yalçın, tedavilerin ancak bu şekilde başarılı olacağını vurguladı. 
PARMAK EMME VE YALANCI EMZİK 4 YAŞINDAN ÖNCE BIRAKILMALI 
Hemen hemen her bebeğin ihtiyaç duyduğu yalancı emzik ya da parmak emme alışkanlığının bırakılmaması durumunda dişlerin diziliminin bozulacağını belirten Yalçın, “Parmak emme alışkanlığı, yalancı emzik kullanmayan bebeklerde kendiliğinden ortaya çıkabiliyor.
Doğası gereği parmak emme alışkanlığı daha zor terk ediliyor. Eğer 4 yaşından sonra telkinlere rağmen bu alışkanlıklar ailenin gayretiyle bıraktırılamıyorsa mutlaka diş doktoru hatta bir ortodontiste başvurulması gerekecektir” şeklinde konuştu.
Ağız solunumu, üst çenede darlık ve çapraşıklığa yol açar, bu da çocuğun yüz tipini değiştirebilir.
AĞIZDAN NEFES ALMAK YÜZ ŞEKLİNİ BOZUYOR Çocukların çene yapısını dolayısıyla yüz şeklini kalıcı olarak etkileyecek bir diğer önemli sorunun da ağızdan nefes almak olduğunu anlatan Yalçın, “Çocuğunuzda ağız solunumu sorunu olup olmadığını daha çok istirahat ederken, televizyon seyrederken ya da ders çalışırken anlayabilirsiniz. Bu çocuklarda gece horlaması görülür. Yastıkta tükürük olur” dedi. TIRNAK YEME DE DİŞLERE ZARARLI  Yalçın, tırnak yeme, kalem ısırma gibi alışkanlıkların hem ağız hijyenini olumsuz etkileyeceğine hem de dişleri bozacağına dikkat çekti.
ÇOCUK DİŞ DOKTORUYLA NE ZAMAN TANIŞMALI?3 yaşından itibaren çocukları diş doktoruyla tanıştırmak gerektiğini aktaran ve erken yaşta diş doktoruyla iletişime geçen çocuğun korkmadan diş koltuğuna oturduğunu hatırlatarak, “Bu dönemdeki kontrollerde, koruyucu flor uygulamaları yapılarak çürük oluşma ihtimali azalacak ve varsa ortodontik problemler erken tespit edilebilecektir” ifadesini kullandı.
