Ronaldo ve Messi'nin gol düellosu devam ediyor
Lionel Messi ile Cristiano Ronaldo arasındaki gol savaşı Şampiyonlar Ligi’nde de devam ediyor. Arjantinli Şampiyonlar Ligi’nde 97. maçında 77 golle, 114 karşılaşmada 76 gol atan Ronaldo’yu geçti.
Şampiyonlar Ligi yarı final ilk maçında Barcelona’nın Bayern Münih’i 3-0 devirdiği karşılaşmada, Lionel Messi rüzgarı esti. Arjantinli futbolcu iki golle, Şampiyonlar Ligi’nde 77 gole ulaştı. Ünlü yıldız 97 Şampiyonlar Ligi maçında 77 gol kaydederken, 114 mücadelede 76 gol bulan Real Madrid’li Cristiano Ronaldo’yu geride bırakmayı başardı. Avrupa Kupaları’nın genelinde ise Lionel Messi, 100. maçına Bayern karşısında çıkarken,  78 gole ulaştı.
MAÇ BAŞINA 0.8 GOLCristiano Ronaldo ise 121 maçta 79 golle, Messi’nin bir gol önünde. Ancak Avrupa Kupaları’nda maç başına gol ortalamasında 0.8’e 0.7 ile Messi, Ronaldo’nun önünde. Şampiyonlar Ligi’nde de maç başına gol ortalamasında Messi yine Ronaldo’nun 0.8’e 0.7 ile önünde yer alıyor.
54’E 53 RONALDO ÖNDEBu sezon oynanan karşılaşmalarda ise Cristiano Ronaldo 54, Lionel Messi 53 gol attı. Messi, Şampiyonlar Ligi’nde bu sezon gol krallığında 10 gole ulaşarak, 9 gollü Cristiano Ronaldo ve Luiz Adriano’yu geride bıraktı. Lionel Messi, Barcelona’nın Bayern Münih karşısındaki gol orucuna da son verdi. Arjantinli futbolcunun ilk golü, Barcelona’nın Nisan 2009’da Seydou Keita’dan 274 dakika sonra Bayern Münih karşısındaki ilk golü.
Lionel Messi, Dünya Kupası finalinde deviremediği Manuel Neuer’e dört maç sonra ilk kez gol kaydederken, Bayern Münih’in son 4 maçta 3 galibiyet aldığı Camp Nou’dan boynu bükük ayrılmasını sağladı. Barcelona’da Lionel Messi, Luis Suarez ve Neymar üçlüsü bu sezon 111 gole ulaştı. Messi 53 kez rakip fileleri havalandırıken, Neymar 34, Luis Suarez ise 24 gole imzasını attı.
