Griffin, Chris Paul için de oynadı...
İlk turda geçen sezonun şampiyonu San Antonio Spurs'u 7 maçın ardından eleyerek gösterdiği üstün performansla dikkati çeken Batı Konferansı temsilcisi Los Angeles Clippers, bu kez yarı final serisi ilk maçında deplasmanda karşılaştığı Houston Rockets'ı 117-101 yendi.
Clippers'da hafif sakatlığı bulunan Chris Paul forma giyemezken, Blake Griffin 26 sayı, 14 ribaunt ve 13 asistle "triple-double" yaparak galibiyetin mimarı oldu. Jamal Crawford 21, Matt Barnes 20, J.J. Redick ve Austin Rivers 17'şer sayı, DeAndre Jordan 10 sayı ve 13 ribaunt, oyunda yaklaşık 8 dakika süren alan milli basketbolcu Hidayet Türkoğlu ise 2 sayıyla galibiyete katkıda bulundu.
Rockets'ta Dwight Howard 22 sayı ve 10 ribaunt, James Harden 20 sayı, 12 asist ve 5 ribaunt, Trevor Ariza 17, Pablo Prigioni 11, Jason Terry ise 10 sayıyla mücadele etti.
