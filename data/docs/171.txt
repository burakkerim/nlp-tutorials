Gençlerin Facebook'taki tehlikeli eğlencesi: 72 Oyunu
İngiltere’de 14 ve 15 yaşındaki 2 genç kız ortada bir iz bırakmadan kayboldu. Evlerinden 30 km uzakta bulunan kızların, son günlerde Facebook’ta popüler olan "72 Oyunu (Game of 72)" adlı bir oyun için bunu yaptıkları iddia edildi.
“72 Oyunu” adı verilen ve gençlerin ortaya çıkmaması için çok dikkatli davrandıkları oyun ailelere korkulu anlar yaşatıyor. Oyundaki amaç 72 saat yani 3 gün boyunca kimseye haber vermeden, ardından şüphe uyandıracak hiçbir iz bırakmadan kayıplara karışmak.
Facebook’ta popüler olmaya başlayan oyunu oynadığı iddia edilen aynı okula giden 14 yaşındaki Sammy Clarke ve 15 yaşındaki Siobhan Clarke (akraba olmadıkları belirtildi) ailelerinin kayıp ihbarı üzerine evlerinden yaklaşık 30 km uzaklıkta bulundu. Kızların 22 yaşındaki arkadaşları Kieran Hartley Anderson ile buluşmak üzere ortadan kayboldukları açıklandı. 22 yaşındaki adamın ifadesi alındı.
Siobhan Clarke, Kieran Hartley Anderson ve Sammy Clarke. 2 genç kız evlerinde kaçarak genç adamla buluştu.
FRANSA’DA DA YAŞANDI
Geçtiğimiz ay benzer bir vaka Fransa’da yaşanmıştı. 13 yaşındaki bir kız 72 saat boyunca ortadan kaybolmuş ve kendiliğinden evine dönmüştü. Emma ismindeki kıza nerede olduğu ne yaptığı sorulmuş ancak “72 Oyunu’nu bitirdim“den başka bir yanıt alınamamıştı.
GAME OF 72 NEDİR? GENÇLER NEYİ AMAÇLIYOR?
Oyunun amacı, gençlerin ortadan kaybolarak ailelerini olabildiğince korkutmak ve dikkat çekmek olduğu söyleniyor. Uzmanlar ailelerin çocuklarının Facebook profillerini kontrol etmeleri ve şüpheli gördükleri durumlarda uzmanlardan profesyonel destek almaları konusunda uyarıyor.
