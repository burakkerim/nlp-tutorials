Papa'dan kürtaj affı
Vatikan’dan yapılan açıklamada, Papa Françesko’nun kürtaj yaptıran kadınların affedilmesi için papazlara daha fazla yetki vereceği ve dünyanın çeşitli yerlerine ‘merhamet misyonerleri’ yollayacağı bildirildi.
Katolik dünyasının ruhani lideri Papa Françesko, kürtaj yaptıran kadınların günahlarının affedilmesi çağrısında bulundu. Hürriyet'in Washıngton Post gazetesine dayanarak verdiği habere göre Papa, yasak olmasına rağmen kürtaj yaptıran kadınların affedilmesi için papazlara daha fazla yetki verecek ve dünyanın çeşitli yerlerine ‘merhamet misyonerleri’ yollayacak .Vatikan’dan yapılan açıklamada; "Kürtaj bir günah olarak kabul edilmeye devam edecek ancak ilk kez bir Papa, rahiplere kadınların günahlarının affedilmesi çağrısı yapıyor" denildi.Papa Françesko’nun bu kararında tecavüz mağduru çocuğa kürtaj yaptılar diye Brezilya’da kilisenin çocuğu, annesini ve doktorları afaroz etmesinin yattığı bildirildi. Washıngton Post Gazetesi’nde yer alan bir habere göre 2009 yılında Brezilya’da bir hastanenin önüne bırakılan 9 yaşındaki çocuğun ikiz bebeklere hamile olduğu anlaşıldı.Çocuk üvey babasının tecavüzüne uğramıştı. Brezilya’da kürtaj yasak olmasına rağmen küçük kıza kürtaj yapılmıştı.Ancak kilise; kızı, annesini ve kürtajı yapan doktorları aforoz etmişti. O dönemde Vatikan Papalık Yaşam Akademisi’nin başındaki Fisichella, bu aforoz kararını eleştirmişti.
