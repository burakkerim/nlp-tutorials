El Nusra Esad'ın memleketi Lazkiye'ye saldırıyor
Suriye'de yönetime karşı yeni bir saldırı başlatan radikal İslamcı militanlar, Esad'ın memleketi Lazkiye'ye saldırı başlattı. İdlib'e asker göndermeye çalışan Esad rejimi, Lazkiye'den çıkamıyor.
İlişkili Haberler
Esad'ın Yermuk'taki kurnaz planı
Esad'dan Fransız istihbaratı açıklaması 
Esad rejimine iki yıl sonra en ağır darbe
Suriyeli muhaliflerin oluşturduğu "Fetih Ordusu" İdlib ve Cisr el Şugur'dan sonra Suriye'nin kıyı kenti Lazkiye'ye büyük bir saldırı başlattı. El Kaide bağlantılı El Nusra Cephesi ve radikal İslamcı "Ahrar'uş Şam"ın da içerisinde yer aldığı "Fetih Cephesi"nin Lazkiye kırsalında bazı bölgeleri ele geçirdiği belirtiliyor. Esad rejimi kontrolündeki devlet televizyonu ise, Lazkiye'de bazı bölgelerin Suriyeli muhaliflerin eline geçtiği haberlerini yalanladı.Esad rejiminin Lazkiye yakınlarında toplanan Suriyeli muhaliflere hava operasyonları düzenlediği belirtiliyor. Çatışmaların özellikle Lazkiye yakınlarındaki Cebel el Akrad dağlık bölgesinde yoğunlaştığı ifade ediliyor. Cebel el Akrad, Suriye'nin en yüksek bölgesi ve Beşşar Esad'ın doğduğu yer olan Kardaha'ya ve diğer Alevi köylerine de çok mesafede. Beşşar Esad rejimi karşıtı gruplara yakınlığıyla bilinen Londra merkezli Suriye İnsan Hakları Gözlemevi Başkanı Rami Abdülrahman, Lazkiye'deki yerel halkın da silahlanarak ordu birliklerine destek verdiğini söyledi.Radikal İslamcı "Ahrar'uş Şam" üyesi bir militan ise yaptığı açıklamada, "Cebel el Akrad tepelerini ele geçirirsek Alevi köyleri menzilimize girecek" şeklinde konuştu.
