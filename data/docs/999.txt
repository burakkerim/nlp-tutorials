17 yaşındaki çocuk Instagram'ı alt etti
Los Angeles'ta yaşayan 17 yaşındaki lise öğrencisi yazdığı programla Instagram'ı zor durumda bıraktı.
İlişkili Haberler
Instagram 500 milyon defa indirildi
Instagram'dan yeni uygulama
Mobil cihazlar için geliştirilen fotoğraf paylaşım uygulaması Instagram'ın başı 17 yaşındaki bir çocukla dertte.
Platforma sadece akıllı telefonlar ve tabletler kullanılarak fotoğraf yüklenmesine onay veren şirketi zor durumda bırakan Caleb Benn, yazdığı bir program sayesinde kullanıcıların bilgisayarlarını kullanarak Instagram'a fotoğraf yüklemesinin yolunu buldu.
35 milyar dolar değerindeki şirketi adeta by-pass eden Benn, 4.99 dolar fiyatla kullanıma sunduğu programdan günde 1000 dolar kazanıyor. 
Beklenenin üzerinde bir başarı yakalayan program Instagram yönetiminin de dikkatini çekti. Geçtiğimiz günlerde Benn ile bağlantıya geçen bir şirket yetkilisi, programın Instagram'ın kullanım koşullarını ihlal ettiği gerekçesiyle yeniden düzenlenmesini talep etti.
Şirketin teklifini geri çeviren Benn ile konu hakkında yorum yapmaktan kaçınan Instagram arasında olası bir hukuk savaşının başlayabileceği düşünülüyor.
