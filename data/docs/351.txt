Euro 2,5 ayın zirvesinde
Euro/dolar 1,1294 ile 2,5 ayın zirvesine yükseldi.
Euro, dolar karşısında kazanımlarını artırdı. Parite yaklaşık 2,5 ayın zirvesi olan 1,12945 seviyesini gördü. ABD'deki faiz artışlarının zamanlaması için piyasada yön belirleyici olması beklenen Cuma günkü ABD tarım dışı istihdam verisi öncesi bugün Nisan ayı ADP özel istihdam verisi ve ilk çeyrek ABD verimlilik ve ABD işgücü maliyeti revizyonları takip edildi. ABD'de açıklanan ADP Ulusal İstihdam Raporu'na göre, özel sektörde istihdam artışı Nisan'da 169,000 ile beklentilerin altında gerçekleşmesi ile euro dolar karşısında 1.12945'e kadar yükseldi.
