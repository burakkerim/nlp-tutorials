ABD Dışişleri'nden "1915" açıklaması
ABD Dışişleri Bakanlığı Sözcüsü Harf, "Bazılarının farklı bir dil kullanılmasını istediğinin farkındayız ama biz bunun doğru bir yol olduğuna inanıyoruz" dedi.
İlişkili Haberler
Obama'nın açıklamalarına tepki
Obama ‘soykırım’ demedi
ABD Dışişleri Bakanlığı Sözcüsü Marie Harf, ABD Başkanı Barack Obama’nın, Ermenilerin 1915 yılı olaylarının yıl dönümü olarak kabul ettikleri 24 Nisan'daki açıklamasıyla ilgili olarak, “Bazılarının farklı bir dil kullanılmasını istediğinin farkındayız ama biz bunun doğru bir yol olduğuna inanıyoruz” dedi.
Günlük basın toplantısında konuya ilişkin soru üzerine Harf, Obama’nın tarihi olaylarla ilgili konuşma bağlamında “gayet güçlü” bir açıklama yaptığını söyledi. Harf, “Bazılarının farklı bir dil kullanılmasını istediğinin farkındayız ama biz bunun doğru bir yol olduğuna inanıyoruz” diye konuştu.
ABD Uluslararası Dini Özgürlükler Komisyonu’nun, açıklamasında, 1915 olaylarına dair Ermeni iddialarını tanımasına yönelik soru üzerine Harf, bu komisyonun yönetime bağlı olmadığını, dolayısıyla açıklamalarının ABD hükümetinin politikasının değiştiği anlamına gelmediğini bildirdi.   
Beyaz Saray Sözcüsü Josh Earnest da günlük basın toplantısında bir soru üzerine, Obama’nın açıklamasında “tarihteki bu korkunç olayda katledilen 1,5 milyon Ermeni’yi tanımanın önemine işaret ettiğini” kaydetti. Earnest, Obama’nın “tarihi gerçeklerin kabulünün değerine inandığını” bildirdi.
Obama, Ermenilerin 1915 yılı olaylarının yıl dönümü olarak kabul ettikleri 24 Nisan ile ilgili açıklamasında, Ermenice “Büyük Felaket” anlamına gelen “Meds Yeghern” ifadesini kullanmıştı. 
