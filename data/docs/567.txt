Manny Pacquiao'ya ceza yolda
Floyd Mayweather karşısında çıktığı mücadeleyi kaybeden Manny Pacquiao'un omzundaki sakatlığı yetkililerden gizlediği ortaya çıktı. Maçtan 100 milyon dolar gelir elde eden boksörün lisansının iptal edilebileceği iddia ediliyor.
İlişkili Haberler
Mayweather yenilmezliğini korudu
ABD'de geçen hafta yapılan ve profesyonel boks dünyasının "asrın müsabakası" olarak ilan ettiği Floyd Mayweather ile Manny Pacquiao arasındaki yarı orta sıklet unvan maçını, 12. rauntta puanla ABD'li Mayweather kazanmıştı.
Maçı kaybeden Manny Pacquiao'nun omzundaki sakatlığı yetkililerden sakladığı ortaya çıktı. Sağlık durumu hakkında yanlış bilgi veren boksörün ceza alabileceği belirtiliyor.
Konuyla ilgili açıklama yapan Nevada Atletizm Komisyonu başkanı Francisco Aguilar, Pacquiao'nun neden yanlış beyanda bulunduğunun incelendiğini ve konunun komisyonda masaya yatırılacağını belirtti.
Manny Pacquiao
"LİSANSI İPTAL EDİLEBİLİR"
Pacquiao'nun lisansının iptal edilebileceği sıkça dile getirilen iddialar arasında. 
Pacquiao'nun maçtan önce boksörlerin doldurmakla yükümlü olduğu sağlık formunda omzundaki sakatlıktan bahsetmediğinin altını çizen Aguilar, boksöre nasıl bir yaptırım uygulanacağı konusunda ise açıklama yapmaktan kaçındı. 
MENAJERİNDEN AÇIKLAMA
Yetkililerin açıklamasının ardından Pacquiao  adına yazılı bir açıklama yayınlayan menajeri, sakatlığın ABD Anti Doping Ajansı'na bildirildiğinin altını çizdi. Ancak  Anti Doping Ajansı 3'üncü parti bir kurum olduğu için yetkilileri konudan haberdar etmekle yükümlü değil. 
Beş yıl süren görüşmelerin ardından yapılmasına karar verilen karşılaşmadan, bilet satışları, yayın ücretleri ve sponsorluk anlaşmalarıyla beraber 400 milyon doların üstünde hasılat elde edilmişti.
