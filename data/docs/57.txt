Cezaevine dönmemek için arkadaşını rehin aldı
Gaziantep'te bir hükümlü izinli olarak çıktığı cezavine dönmemek için arkadaşını rehin aldı.
Gaziantep'te izinli çıktığı cezaevine dönmek istemeyen bir hükümlü, arkadaşını bıçakla rehin aldı. Alınan bilgiye göre, Gaziantep Açık Ceza İnfaz Kurumu'ndan izinli çıkan ancak izin süresi bitmesine rağmen cezaevine dönmeyen Tekin T, Zeytinli Mahallesi'nde polisleri görünce yanındaki arkadaşı Haluk A'nın boğazına bıçak dayadı. Polislerin uzaklaşmasını isteyen Tekin T'nin ikna olmaması üzerine olay yerine, özel harekat polisleri, sağlık ekipleri ve psikolog çağrıldı.İkna çabaları sonunda elindeki bıçağı bırakan Tekin T, ifadesi alınmak üzere Gaziantep Emniyet Müdürlüğü'ne götürüldü.
