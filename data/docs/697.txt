Kim bu Kuzey Koreli hackerlar?
Sony'ye düzenlenen sanal saldırıda parmağı olduğu iddia edilen ancak kanıtlanamayan Kuzey Koreli hackerlar gündemi meşgul etmeye devam ediyor.
Business Insider’ın haberine göre Kuzey Kore’de Büro 121 adlı özel bir hacker birimi bulunmakta. Kuzey Kore’den iltica eden ve şu an Güney Kore’de yaşayan Jang Se-yul da bu hackerlardan birisi.Jang Kuzey’den Güney’e iltica etmeden önce ülkenin en iyi mühendislik okullarından birisi olan Mirim Üniversitesi’nde öğrenim görmüş. Savaş oyunu simülasyonları üzerinde çalışan Jang aslında bir hacker olmamasına karşın Büro 121’de hackerlarla beraber eğitim almış ve hala onlarla iletişim halinde olduğunu söylüyor.
İlişkili Haberler
ABD'den Kuzey Kore'nin teklifine ret
'Sony'yi Kuzey Kore hack'ledi'
‘Hack Kuzey Kore’nin işi’
KUZEY KORELİ HACKERLAR NASIL EĞİTİLİYOR?
Büro 121’deki hackerların birçoğunun Mirim Üniversitesi eğitim aldığı biliniyor. 5 bin adayın başvurduğu programa yalnızca en başarılı 100 kişi alınıyor ve bu eğitim oldukça zorlayıcı. Adaylar her gün 90 dakikalık 6 ders alıyor ve bu derslerde C’den Linux’a farklı kodlama dilleri ve farklı işletim sistemleri öğreniyor. Jang’ın söylediğine göre adaylar uzun saatler boyunca ‘düşman’ ülkelerin (ABD ve Güney Kore gibi) Microsoft programları ve IT sistemleri üzerine çalışıyor. Ama burada temel prensip kendi ‘hack’ programlarını ve bilgisayar virüslerini daha önce Kuzey Kore dışında geliştirilmiş herhangi bir programdan bağımsız olarak yazabilmek. Jang Kuzey Kore’deki hackerların Google ya da CIA’de çalışan bilgisayar programcıları kadar ve hatta onlardan bile iyi olduğunu söyledi.BÜRO 121’DE ÇALIŞMAKHackerlar Büro 121’de işe başladıklarında en az 9 senelik yoğun bir eğitimden geçmiş ve konularında uzmanlaşmış oluyor. Büro 121 insan kaynağını da saldıracağı ülkelere göre ayırmış durumda. ABD, Güney Kore ve Japonya gibi ülkelere ayrı grup hackerlar saldırılar düzenliyor. Ülkelere ayrılan hacker grupları sadece sanal olarak ülkelere yoğunlaşmakla kalmıyor. O ülkelere seyahat ediyor, 2 seneye yakın bifiil o ülkede yaşıyor ve kültürünü öğreniyor.
1800 KİŞİLİK SANAL ORDUKuzey Kore’de sanal korsanlığın bu kadar cazip olmasında, ülke dışına seyahat edebilme özgürlüğü de yatıyor. Jang Büro 121’de şu anda 1800 hackerın yer aldığını söylüyor. Çalışanlar normal Kuzey Koreliler’e göre oldukça yüksek maaş alıyor ve devletin kendilerine tahsis ettiği evlerde ücret ödemeden yaşıyor. Kuzey Kore’de yaşayan %1’lik bu kesim ülkenin tek mutlu insan topluluğu olarak da kabul ediliyor. Jang’in söylediğine özgür internet erişimi olan bu insanlar bu sayede dünyada olup biten herşeyden haberdar ancak ne pahasına olursa olsun ülkelerini terk etmeyi düşünmüyor.
ASIL AMAÇLARI NE?
Kuzey Kore kendisine düşman gördüğü ülkelerle konvansiyonel savaş yöntemleriyle başa çıkamayacağını biliyor ve onları sanal dünyada alt etmenin peşinde. 1980’lerden beri hükümetin hackerlara verdiği büyük desteğin altında da bu temel motiv yatıyor. Kuzey Koreliler bu çalışmalara ‘Gizli Savaş’ adını vermiş. Jang’ın söylediğine göre hackerların saldırılarındaki hedefleri düşman ülkelerin özellikle hükümet tabanlı bilgisayar ağlarına saldırmak ve aynı zamanda bu sayede sosyal kargaşaya neden olmak.‘SONY’YE YAPILAN SALDIRININ ARKASINDA KUZEY KORE VAR’ Jang açıklamalarında Kuzey Kore’nin Sony’ye saldırılarının kanıtlanamamasının sebebini Kuzey Koreli hacker’ların uzmanlığı olduğunu söylüyor.'ABD GÜVENDE DEĞİL SAVAŞ YENİ BAŞLIYOR’
Asıl problemin olayların daha da kötü bir hale gelecek olması. Kuzey Kore neredeyse 20 yıldır bu günler için çalışıyor. Jang ABD’nin onları hafife almamasının da kendi yararına olacağını ifade ediyor.
