Boğaz'da baharı kutlamak ister misiniz?
Mert Güler'le en renkli baharı kutlamak için Yoga, kahvaltı, sohbet, zumba, canlı müzik ve mistik danslarla Holi’yi yani renk festivalini İstanbul’da, Boğaz’ın eşsiz güzelliğinde kutlamaya davetlisiniz…
Bahar geldi, yeryüzü canlandı, ağaçlar yeşerdi, dalları tomurcuklandı ve rengarenk çiçeklerle doğa yepyeni bir renge büründü.İşte Hindistan da bu zamanlarda coşkulu renklerle bezenir. Baharı renklerin festivali olarak bilinen Holi Festivali ile kutlar. Sokaklar ve insanlar renk cümbüşüne döner. Hindistan’a yolunuz düşerse ve Holi’ye denk gelirseniz doya doya boyanın, çünkü saklanmak isteseniz bile izin vermez Hindistan bu coşkuyu kaçırmanıza. Köşelerde gizlice bekleyen çocuklar “Happy Holi” diyerek bazen kibarca boyalı ellerini sürerler yüzünüze, bazen de başınızdan aşağı boyaları boca ederler.Son Hindistan gezimizde, biz de bu boyalardan doyasıya nasibimizi aldık. İçimiz dışımız rengarenk, baharın gelişini kutladık. Sosyal medyadan ulaştırdığımız fotoğraflar o kadar ilgi ve talep gördü ki, sizlerle bu coşkuyu paylaşmaya karar verdik.Holi’nin büyüsü bizimle birlikte İstanbul’a kadar geldi…Üstelik gerçek boyalarla birlikte…  Tarih: 2 Mayıs Cumartesi Yer: Kuleli Yakamoz Restaurant Kuleli Caddesi No:69 / Çengelköy Kayıt: 0535 2912295 Program: 08:00 – 09:30 Klasik Yoga – Meditasyon 09:30 – 10:30 Açık Büfe Kahvaltı 10:30 – 11:00 Mini Konser 11:00 – 12:30 Farkındalık Atölyesi 12:30 – 14:00 Holi Renk Festivali, Zumba ve Mistik Danslar
