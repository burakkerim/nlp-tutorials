ÖSYM soruları sosyal medyada paylaşan adayın peşinde
ÖSYM, Yüksek Öğretime Geçiş Sınavı soru kitapçığının bir bölümünün sosyal medya üzerinden paylaşılması üzerine soruşturma başlattı.
İlişkili Haberler
YGS'ye girenler didik didik arandı
YGS yorgunu Ordu direnemedi
70 yaşında YGS’ye girdi
İşte YGS soru ve cevapları
ÖSYM için suç duyurusu
ÖSYM Başkanlığınca, dün gerçekleştirilen Yükseköğretime Geçiş Sınavı (YGS) soru kitapçığını veya bir bölümünü sınav binasından alıp giderek sınav sonrasında sosyal medya üzerinden söz konusu sayfanın görüntüsünü paylaşan adayın tespit edilir edilmez hakkında gerekli adli işlem başlatılacağı bildirildi.  ÖSYM Başkanlığından, 2015 YGS ile ilgili sosyal medyada yapılan bazı paylaşımlarına ilişkin açıklama yapıldı.  "2015-YGS ile ilgili olarak, bugün sosyal medya üzerinden paylaşılan soru kitapçığı sayfasına ait görüntü, sınavdan çıkan bir adayın sınav kurallarına aykırı olarak sınav sonrasında sınav salonundan çıkardığı bir kitapçık veya kitapçıktan koparmak suretiyle dışarı taşıdığı bir bölümüne aittir" ifadesine yer verilen açıklamada, şunlar kaydedildi:  "Söz konusu sayfa görüntüsünün sınav öncesi ve sınav sırasında alınmış olması ihtimal dışıdır. Sınav herhangi bir olumsuz durum yaşanmadan hak ve adalet ölçüsünde güvenle tamamlanmıştır.  Soru kitapçığını veya bir bölümünü sınav binasından alıp giderek sınav sonrasında sosyal medya üzerinden söz konusu sayfanın görüntüsünü paylaşan aday tespit edilir edilmez hakkında gerekli adli işlem başlatılacaktır. Adayların ve kamuoyunun endişesine yol açacak herhangi bir durum söz konusu olmayıp sınav sonuçlarının en hızlı biçimde açıklanması için yoğun bir çalışma devam etmektedir."
