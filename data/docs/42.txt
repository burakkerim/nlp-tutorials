Kontrolden çıkan uzay aracı okyanusa düştü
Geçtiğimiz hafta ISS'ye bağlanmaya çalıştığı esnada yaşanan bir arıza sonucu düşüşe geçen Rus uzay aracı, Pasifik Okyanusu'na düştü.
İlişkili Haberler
Uzay aracı Dünya'ya düşüyor!
Geçtiğimiz haftalarda Uluslararası Uzay İstasyonu'na (ISS) gönderilen Rus kargo aracı Progress M-27M kontrolden çıkmış, Rus uzaycılık kurumu Ruskosmos'un tüm çabalarına rağmen kontrol altına alınamayan uzay aracının dünyaya düşeceği açıklanmıştı.
Günlerdir nereye çarpacağına dair komplo teorileri üretilen Progress M-27M'in 2,5 tonluk yüküyle birlikte atmosfere girdiği ve burada yanarak parçalandığı açıklandı. 
Ruskosmos'tan yapılan resmi açıklamada uzay aracının büyük bir kısmının atmosfere girdiği sırada yok olduğu, bazı ufak parçaların ise Pasifik Okyanusu'na düştüğü bilgisine yer verildi.
Okyanusa düşen parçaları bulmak için çalışmalar başlatan Rus yetkililer uzaydaki arızanın Soyuz roketinden kaynaklanmış olabileceğini belirtiyor.
Arızanın nedeni hakkında henüz resmi bir açıklama bulunmuyor. 
