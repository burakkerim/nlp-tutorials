Duygun Yarvusat panele katılmama kararı aldı
Galatasaray Kulübü, Yarsuvat'ın, İstanbul Barosu Spor ve Spor Hukuku Komisyonu üyelerinden birinin kulübü rencide eden mesajlar paylaşması nedeniyle "Sporda Şiddet ve Kulüpler Kanun Tasarısı Taslağı" paneline katılmama kararı aldığını açıkladı. Panele Fenerbahçe Başkanı Aziz Yıldırım'ın da katılması bekleniyor.
Galatasaray Kulübü Başkanı Duygun Yarsuvat, yarın yapılması gereken ancak ertelenen "Sporda Şiddet ve Kulüpler Yasa Tasarısı Taslağı" konulu panele, kulübü rencide edici mesajların paylaşılması nedeniyle katılmama kararı aldı.
Sarı-kırmızılı kulüp, Yarsuvat'ın, İstanbul Barosu Spor ve Spor Hukuku Komisyonu üyelerinden birinin kulübü rencide eden ve kötü ifadeler içeren twitter mesajları paylaşması nedeniyle panele katılmama kararı aldığını açıkladı.
Yarsuvat'ın mesajların gerçek olup olmadığını teyit etmek için komisyon üyeleriyle bir araya geldiği, mesajların gerçek olması üzerine sarı-kırmızılı kulübün başkanın bu tür ifadelerin panelin konusuna aykırı ve kabul edilemez olduğunu bildirdiği ifade edildi. 
