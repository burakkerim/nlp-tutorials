İşte Almanya'nın konuştuğu Türk bombacı Halil İbrahim
Almanya’nın Oberursel Kasabası’nda geçen hafta terör saldırısı hazırlığında olduğu gerekçesiyle eşi Şenay D. ile birlikte tutuklanan Türk kökenli Halil İbrahim D.’nin bomba yapımını üniversitede tanıştığı El Kaide üyelerinden öğrendiği öne sürüldü.
Almanya’nın Hessen Eyalet İçişleri Bakanı Peter Beuth nisandan bir hafta önce Frankfurt kenti yakınlarındaki bir eve düzenlenen baskında, terör saldırısına hazırlandıkları öne sürülen Halil İbrahim D. ve eşi Şenay D.’nin yakalandığını açıklamıştı.
Associated Press haber ajansı, yapılan operasyonla ilgili olarak, “Boston Maratonu saldırısına benzer bir eylem engellendi” ifadesini kullandı. Frankfurt yakınlarındaki Oberursel’de yaşayan çiftin evlerine gece yarısı baskın düzenleyen özel harekat polisleri, patlamaya hazır boru tipi bomba, patlayıcı madde, tüfek ve bir miktar da mermi ile mühimmatın ele geçirildiğini belirtmişti. 
Operasyondan bir kare
BOMBA YAPIMINI ÖĞRENMEK İÇİN ECZACILIK SEMİNERİNE KATILMIŞ
Alman basını 35 yaşındaki Halil İbrahim’in 2007’de Frankfurt Üniversitesi’nde El Kaide bağlantılı 2 Türkle aynı eczacılık seminerine katıldığının belirlendiğini yazdı. Bahsi geçen El Kaide üyelerinin, 2011’de internet üzerinden örgüt propagandası yapma suçunda 2 yıl tecilli hapis cezasına çarptırıldığı belirtiliyor.
Halil İbrahim’in ayrıca Frankfurt çevresinde izleme altında olan radikal İslamcılarla bağlantısı olduğu da vurgulanıyor. Bahsi geçen kişiler arasında Suriye’de İslamcı grupların saflarında savaştıktan sonra Almanya’ya dönen kişiler de var.BİLGİSAYARDAKİ BELGELER İNCELENİYORBild gazetesi, Frankfurt polisinin çiftin Oberursel’deki evinde yaptıkları aramalarda, kişisel bilgisayarlarında bomba yapımını anlatan belgeler ve İslamcı gruplar tarafından yayınlanmış şiddet içerikli video görüntüleri bulduğunu yazdı.Polis evde aramalarda G3 model bir silah, 100 adet mermi, bir adet boru tipi bomba, bir el bombası, ayrıca bomba yapımında kullanılan 3 şişe hidrojen peroksit ve hidroklorik asit bulmuştu.
Halil İbrahim D.
Yetkililer, çiftin 1 Mayıs’ta Frankfurt’ta düzenlenmesi planlanan geleneksel bisiklet yarışının güzergahı üzerinde bombalı saldırı düzenleme hazırlığında olduklarını açıklamıştı. Halil İbrahim’in yarış güzergahı üzerindeki ormanlık bir arazide daha önce bomba denemesinde gerçekleştirdiği belirtilmişti. Polis, olası saldırı tehdidinin yüksek olması nedeniyle yarışı iptal etmişti.
SABIKA KAYDI VARFrankfurt’taki Selefi gruplarla bağlantısı oldu söylenen Halil İbrahim’in poliste saldırı, tehdit ve yasa dışı silah bulundurma suçlarından sabıka kaydı bulunuyor. Suç geçmişi 2009’a kadar uzanan Halil İbrahim D.’nin, 2007’de terör saldırısı hazırlığındayken çökertilen ‘Sauer Grubu’ üyelerinden Adem Yılmaz’la da bağlantısı olduğu belirtiliyor.
