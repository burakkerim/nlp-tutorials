NASA, ikiz astronotlarla uzay deneyine hazırlanıyor
Amerikan Ulusal Havacılık ve Uzay Dairesi (NASA), özgün bir deneye imza atmaya hazırlanıyor.
NASA'nın deneyinin kahramanları ikiz kardeşler astronotlar Scott ve Mark Kelly. Deneyimli astronotlar bir yıl boyunca uluslararası uzay istasyonunda yaşayacak. Uluslararası Uzay İstasyonu'nda (ISS) bir seri deney gerçekleştirip tıbbi testlerden geçecek olan Scott Kelly böylece NASA adına bir rekor da kırmış olacak. Dünyada kalacak olan ikiz kardeşi Mark ise fiziksel deney ve analiz kontrolünde görev alacak..
Bu deney ile NASA iki astronotu karşılaştırarak, uzun süreli uzayda kalışın insan vücudunu nasıl etkilediğini tespit etmeye çalışacak.
Scott Kelly, 27 Mart'ta Kazakistan'dan ISS'e gitmek üzere yola çıkacak.
