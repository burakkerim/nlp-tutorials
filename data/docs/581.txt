Anadolu'da şaşırtan keşif
Anadolu'da 8 milyon yıl önce yaşadığı tahmin edilen maymun, domuz, at ve antilop gibi omurgalılara ait fosiller bulundu.
Ahi Evran Üniversitesi (AEÜ) Yüzey Araştırmaları Grubu Başkanı Doç. Dr. Ahmet Cem Erkman başkanlığındaki ekibin çalışmaları sonucunda Anadolu'da 8 milyon yıl önce yaşadığı tahmin edilen maymun, domuz, at, antilop gibi omurgalılara ait fosiller bulundu.Doç. Dr. Ahmet Cem Erkman,  yaptığı açıklamada, AEÜ Rektörlüğü, Türk Tarih Kurumu ile Kültür ve Turizm Bakanlığı Kültür Varlıkları ve Müzeler Genel Müdürlüğünün desteklediği yüzey araştırmalarının geçen yıl kurtarma kazısına dönüştürüldüğünü, bu tarihten itibaren de ciddi fosil kalıntılarına ulaşmaya başladıklarını söyledi.Hirfanlı bölgesindeki çalışmalar kapsamında geçen yıl, gergedan, zürafa ve fil kemikleri bulduklarını anlatan Doç. Dr. Erkman, devam eden çalışmalarda primat (maymun), domuz, at, antilop gibi omurgalılara ait fosillere ulaştıklarını dile getirdi.Hayvan fosillerinin tek bir bölgeden çıktığını belirten Doç. Dr. Ahmet Cem Erkman, fosillerin, Kızılırmak Nehri'nin taşkınları sonucunda sürüklenerek Hirfanlı bölgesine geldiğini tahmin ettiklerini kaydederek, "Fosillerde yapılan araştırmada, Kurutlu lokalitesinden çıkanların 8 milyon yıllık kalıntılar olduğunu anlıyoruz. Jeolojik yaşlandırma, süreç alan işlemlerden.Hayvan kemiklerinin anatomik yapısı ve değişimlerinden 8 milyon yıl öncesine ait olduğunu anlıyoruz. 8 milyon yıl önceki doğa tarihini burada çıkarıyoruz" diye konuştu."KAZI BİRKAÇ YILDA POPÜLER OLACAK"Yapılan araştırmaların dünya bilim literatürüne girmesi için de girişimlerde bulunduklarını anlatan Doç. Dr. Erkman, fosillerle ilgili makalelerin TÜBİTAK'ın antropoloji ve paleontoloji dergilerinde yayınlandıktan sonra uluslararası hakemli dergilerde de yer alacağını belirterek, "Kazının birkaç yılda oldukça popüler olacağına inanıyorum. Kırşehir bölgesini bilim dünyasına çıkarıyoruz" şeklinde konuştu.
