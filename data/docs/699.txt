"Facebook her kullanıcısına tazminat ödesin"
25 bin Facebook kullanıcısının sitenin kullanıcı bilgilerini gizlilik ilkesini hiçe sayarak topladığı ve paylaştığı gerekçesiyle açtığı davanın ilk duruşması yapıldı.
İlişkili Haberler
"Facebook her kullanıcıyı takip ediyor"
Facebook'tan yeni uygulama
Yaklaşık 1.4 milyar aktif kullanıcsı bulunan sosyal medya devi Facebook'un başı üyeleriyle dertte.
Avusturyalı aktivist Max Schrems'in önderliğinde başlatılan yasal süreç çerçevesinde yaklaşık 25 bin Facebook kullanıcısı siteden şikayetçi olmuştu.
ABD merkezli Sosyal medya devinin üyelerinin bilgilerini topladığı ve paylaştığı iddiasıyla mahkemeye başvuran üyeler, dün iddialarını bir kez de  Avusturya'nın başkenti Viyana'daki mahkemede dile getirdi. 
"BİLGİLERİ NSA İLE PAYLAŞIYOR"
Üyeler, sitenin bu bilgileri ABD Ulusal Güvenlik Dairesi'nin (NSA) PRISM isimli programı ile paylaştığını iddia ediyor. Davacılar söz konusu hak ihlali için Facebook'un her kullanıcısına 360 sterlin (1400 TL) tazminat ödemesini talep ediyor.
27 yaşındaki Schrems davanın bu yönde çalışmalar yürüten siteler için milat olabileceğini belirtiyor. Facebook ise dava hakkında henüz resmi bir açıklamada bulunmadı.
