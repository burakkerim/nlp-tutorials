CIA Başkanı John Brennan Esad'ın devrilmesini istemediklerini açıkladı
Amerikan Merkezi Haber Alma Örgütü CIA Başkanı John Brennan “Ne Rusya, ne ABD, ne (IŞİD’e karşı) koalisyon ne de bölgedeki devletler... Hiçbirimiz Şam’daki hükümetin ve siyasi kurumların çökmesini istemiyoruz” dedi.
İlişkili Haberler
IŞİD, Karakozak'ta kontrolü kaybetti
Türkmen köyü IŞİD'den geri almak için operasyon 
IŞİD Avrupa başkentlerini vuracak  
ABD'nin New York kentinde konuşan CIA Başkanı John Brennan IŞİD'in ya El Kaide'nin Şam'a yürümesini istemediklerini söyledi. Suriye'de ılımlı muhalifleri desteklemenin önemli olduğunu belirten Brennan, uluslarararası devletler topluluğunun Suriye iç savaşının “temsili bir hükümetle” çözüme kavuşmasından yana olduğunu belirtti.CIA Başkanı Brennan IŞİD saflarında savaşan 90 ülkeden 20 bin yabancı olduğunu kaydetti. Brennan Suriye ve Irak'taki cihada katılmak için Batılı devletlerden binlerce radikal İslamcının bölgeye gittiğini belirtti.
CIA Başkanı Brennan, ABD, Rusya ve IŞİD'e karşı koalisyon oluşturan ülkelerin Esad'ın devrilmesini istemediklerini söyledi. 
"SURİYELİ MUHALİFLERE 70 MİLYON DOLAR" ABD Dışişleri Bakanlığı da hükümetin Amerikan Kongresi'yle ılımlı Suriyeli muhaliflere 70 milyon dolarlık bir yardım yapılması üzerine müzakere içinde olduğunu açıkladı. Paranın isyancıların elinde olan bölgelerdeki çalışmalarda kullanılacağı belirtildi. Açıklamada 25 milyon doların Esad karşıtlarının “operatif kabiliyetlerinin” artırılması için harcanacağı belirtilirken silah gönderilmesinin planlanmadığı kaydedildi. Amerikan Kongresi'nin onaylaması halinde ABD'nin Suriye'deki isyancılara yaptığı yardımın toplam miktarı 400 milyon dolara ulaşacak.
