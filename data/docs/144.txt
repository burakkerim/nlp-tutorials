NTV Yayınları'ndan yeni kitap: Hayatımızdaki Psikopatlar
NTV Yayınları "Hayatımızdaki Psikopatlar" ile psikopatik davranışlar ölçeğinin çeşitli seviyelerinde yer alan ve gerçek hayatta yaşanmış olaylarda yazarların dikkatini çekmeyi başarmış bazı ayırt edici davranış özelliklerine ilişkin örnekleri okuyucuyla buluşturuyor.
Hayatınızdaki psikopat patronunuz, ergen çocuğunuz, tanımadan randevuya çıktığınız biri, akrabanız,doktorunuz veya sevgiliniz olabilir. Hayatınızdaki psikopat bir erkek de olabilir, kadın da. Yükseklerde uçan, çok kazanan biri de olabilir, beş çocuk annesi, işsizlik sigortası ile geçinen biri de. Psikopatların tek ortak yanı aileleri, kurumları ve hatta toplulukların bütününü kasıp kavurabilecek bir yığın duygusal anormallik ve antisosyal davranış sergilemeleridir.
Hayatımızdaki Psikopatlar psikopatik davranışlar ölçeğinin çeşitli seviyelerinde yer alan (aslında çoğumuz bu ölçeğin belirli bir noktasında yer almaktayız) ve gerçek hayatta yaşanmış olaylarda yazarların dikkatini çekmeyi başarmış bazı ayırt edici davranış özelliklerine ilişkin örnekler içeriyor.
Çıktığınız randevularda, bir ebeveyn olarak zorlu bir süreçten geçtiğinizde, iş yerinizde biri sizi sindirmeye çalıştığında veya sözde en iyi arkadaşınız sizi şaşkınlığa uğrattığında bu kitap size hayatınızdaki psikopatı teşhis etmeniz için yardım edecek.
