Şekerli ve yağlı yiyeceklere bakmak iştahı kapatıyor
Bugüne kadar yiyeceklere bakmanın iştahı açtığı bilinirdi. Ancak ABD’de yapılan araştırma yine ezber bozdu. Zira araştırmadan, şekerli ve yağlı yiyeceklere bakmanın, kısa süreliğine açlık hissini giderdiği sonucu çıktı.
İlişkili Haberler
Bahar diyeti için 7 öneri 
“Sosyal medya diyetlerine kanmayın”
Şekerli ve yağlı yiyeceklerden tamamen uzak durmanın, diyete sadık kalmanın en iyi yolu olduğuna inanılıyordu. Ancak Amerikalı uzmanlar, bu tür yiyeceklere bakmanın kısa süreliğine de olsa yeme hissini, yani iştahı giderdiğini söylüyor. Uzmanlar, araştırma ile beyinde açlığa duyarlı hücreler olduğunu tespit etti.İnsanların avlanarak beslendiği dönemlerden kalan bu hücrelerin faaliyeti, yiyeceği görünce duruyor. Ama bu durma anı kısa sürüyor ve hücrelerin yeniden çalışmasıyla açlık hissi tekrar oluşuyor.Bilim insanları, diyet yapanların yağlı ve şekerli yiyeceklere baktıktan sonra bir süre tatmin olarak, daha sağlıklı yiyeceklere yönelebileceklerine dikkat çekiyor.
Amerikalı uzmanlar şimdi, açlığa duyarlı hücrelerin faaliyetlerini durdurma süresini daha fazla uzatmanın yöntemlerini arıyor. Uzmanlar ayrıca bu sayede kilo vermenin de kolaylaşacağı görüşünde.
