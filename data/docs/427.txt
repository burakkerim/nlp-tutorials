"Kalın bağırsak kanseri önlenebilir"
Kolon kanserine yılda 2 milyon kişi yakalanıyor. Hastalığın % 40 oranında kolonoskopiyle önlenebileceğini belirten Dr. Leventoğlu, “Böyle önlenebilen başka bir kanser türü yok” diyor.
Kanser nedeniyle ölümlerde ikinci sırada yer alan kalın bağırsak Kanserinin “önlenebilir, tedavi ve mücadele edilebilir” olduğuna dikkat çekmek için 2000 yılından itibaren ABD’de, 2008’den itibaren de Avrupa’da Mart ayı kolorektal kanserler farkındalık ayı olarak etkinliklere sahne oluyor. Gazi Üniversitesi Öğretim Üyesi Genel Cerrahi Uzmanı Doç. Dr. Sezai Leventoğlu, insanların hastalık açısından muayene olmaktan çekindiklerini söylüyor. Bu nedenle kalın bağırsak kanseri teşhisinde geç kalınabildiğini belirten Dr. Leventoğlu, hastaların hemen hemen her makat hastalığını hemoroid olarak yorumlayıp geçiştirdiklerine dikkat çekiyor.
Makattan kanama, sık dışkılama hissi, dışkı çapında incelme, nedeni açıklanamayan zayıflama, halsizlik gibi belirtiler kolon kanseri konusunda uyarıcı olmalı.
HASTALIĞIN DA ŞANSI OLABİLİYOR: KOLONOSKOPİKalın bağırsak kanserlerinin % 40’ını kolonoskopi ile önlemenin mümkün olduğunu dile getiren Leventoğlu, “Böyle önlenebilen başka bir kanser türü yok. Meme, akciğer ya da beyin kanserini benzer yolla önlemek imkansız” şeklinde konuşuyor. Dr. Leventoğlu’na göre, bu hastalıkta en büyük şans kolonoskopi. Çünkü kolonoskopi ile tespit edilen poliplerin çıkarılması hayat kurtarıyor.
MAVİ YILDIZLA SEMBOLİZE EDİLİYORMeme kanseri için sembol olan pembe kurdele gibi kalın bağırsak kanseri farkındalığının sembolü olarak da mavi yıldız kullanılıyor.Kalın bağırsak (kolorektal) kanserleri yavaş gelişiyor. Poliplerin kanserleşmesi için geçen süre yaklaşık 10 yıl. Kolonoskopi ise genellikle 50 yaşından sonra yapılıyor. Tarama testlerinde sıklıkla gaita testi yaptırılıyor.Dr. Leventoğlu, son yıllarda kandan genetik analiz yapılarak Septin 9 bakılmasının, tanı açısından önemine vurgu yapıyor.Risk grubunda olup da kolonoskopi yaptırmak istemeyenlerde kan testi avantaş sağlıyor.
Doç. Dr. Sezai Leventoğlu: Özellikle 50-75 yaş grubundakiler %70 oranında risk altında.
OBEZİTE, HAREKETSİZ YAŞAM VE SİGARA RİSKİ ARTTIRIYOR
Kolorektal kanserlerde riski artıran faktörlere de değinen Dr. Leventoğlu, hastalıktan korunmada etkili olabilecek seçenekleri şöyle özetliyor:
Aşırı kalorili gıdalar tüketmeyin, sebze meyve ağırlıklı, posalı beslenin, balık tüketin, kırmızı eti haftada bir kez yiyin.
Bol bol su için, kahveden uzak durun.
Düzenli olarak egzersiz yapın, yapabiliyorsanız haftada 5 gün, günde yarım saat spor yapın,
Asansör yerine merdiven kullanın, kısa mesafeli yerlere arabayla değil yürüyerek gidin, ev işi yapın, köpeğinizi gezdirin yani hareket edin.
Sigara içmek, kalın barsak kanserlerinin başlangıcı olan poliplerin gelişmesine zemin hazırlar, sigara içmeyin.
Alkol, kanseri önleyici vitaminleri vücutta azalttığından kullanmayın ya da azaltın.
Kalın bağırsak kanseri için tarama testlerini zamanında (50 yaş üstü) yaptırın.
