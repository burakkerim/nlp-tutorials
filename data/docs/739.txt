Cumhurbaşkanı Erdoğan ve KKTC Cumhurbaşkanı Akıncı'dan basın toplantısı
Cumhurbaşkanı Erdoğan, KKTC Cumhurbaşkanı Akıncı ile Cumhurbaşkanlığı Sarayı'nda ortak basın toplantısı düzenledi. Erdoğan ve Akıncı, ilk kez yüzyüze görüştüler. Görüşme sonrası yapılan basın açıklamasında Erdoğan ve Akıncı, 'Yavru vatan' polemiği hakkında yorumda bulunmadı.
İlişkili Haberler
Erdoğan ile Akıncı arasında yavru vatan polemiği
Cumhurbaşkanı Recep Tayyip Erdoğan, ilk resmi ziyaretini Türkiye'ye yapan KKTC Cumhurbaşkanı Akıncı ile bir araya geldi. Cumhurbaşkanlığı Sarayı'nda gerçekleşen baş başa ve heyetler arası görüşmelerin ardından yapılan ortak basın toplantısında konuşan Akıncı, ziyareti sırasında gördüğü yakın ilgi ve dostluğun kendilerini derinden etkilediğini belirterek başta Cumhurbaşkanı Erdoğan olmak üzere görüştükleri tüm yetkililere teşekkür etti.Kıbrıs sorununda önemli bir eşiğe gelindiğini belirten Akıncı, cumhurbaşkanı seçilmesi sonrasında uluslararası ortamda oluşan olumlu havanın kendileri için ek bir güç kaynağı olduğunu ifade etti. Çözüme sadece Türk tarafının göstereceği gayretle ulaşmanın mümkün olmadığını vurgulayan Akıncı, seçim çalışmaları sırasında ortaya koyduğu çözüm vizyonunun Rum lider Nikos Anastasiadis tarafından da paylaşılmasının en büyük dileği olduğunu söyledi.Anastasiadis'in 2004'te adada referanduma sunulan Annan Planı'na evet dediğini ancak Rum tarafından yüzde 75 hayır sonucu çıkması üzerine tavrını değiştirdiğini hatırlatan Akıncı, şöyle devam etti:"Dilerim ki 2004'te ortaya koyduğu vizyon bugün oluşan yeni durumda yeniden gündeme gelsin ve kendisi ile birlikte yararlı bir diyalog sürecini sürdürerek 1968'den beri gündemde bulunan bu toplumlar arası müzakereler konusunu bir sonuca bağlayalım ve Kıbrıs Türk halkı artık uluslararası hukukun bir parçası haline gelsin. Çünkü 1963 yılından beridir Kıbrıs Türk toplumu kendisinin ortak olduğu bir yapıdan uzak kalmış, dışlanmış ve o ortaklık yapısına Kıbrıs'ın bir tek toplumu sahip çıkmıştır. Bu çok büyük bir haksızlıktır ve yıllardan beri de sürüp gitmiştir. Bu haksızlığı bertaraf etmenin, edebilmenin yolu öyle görünüyor ki müzakereler sürecini bir sonuca götürmekle mümkün olabilecektir."2015 yılının mutlaka bir çözüm yılı olması için gayret göstereceklerini belirten Akıncı, "Biz kendi payımıza sizlerle yakın ilişki, diyalog ve istişare içerisinde bu müzakere sürecini el birliği ile başarıya götürmek için var gücümüzle uğraşacağız" şeklinde konuştu. Çözümün en erken zamanda olmasını istediklerini kaydeden Akıncı, "Ama ben bir sihirbaz değilim elimde sihirli değnek yok. Oturup da bunu bir çırpıda sağlamam mümkün değil" ifadelerini kullandı.Akıncı, çözümün ancak iki tarafın da ortak akıl yolunda buluşmasıyla ve Kıbrıs'ta çözümün ortak bir ihtiyaç olarak algılanmasıyla mümkün olabileceğini kaydetti. Taraflardan birinin çözümü bir ihtiyaç olarak algılaması ve ikinci tarafın bunun uzağında kalması durumunda çözümün gerçekleşemeyeceğini ifade eden Akıncı, ortak ihtiyaç, ortak vizyon ve ortak yarar perspektifi içinde hareket edilmesinin ve bu ihtiyacın idrak edilmesinin herkes için yararlı olacağını kaydetti. Akıncı, "Doğu Akdeniz'de henüz denizin dibindeki doğal gaz, bir kavga vesilesi olmak yerine geleceğin birleştirici bir unsuru haline gelebilir" diyerek, Rumların AB'ye girmekle ekonomilerinde yaşadıkları sıkıntıların, çözüm için ek bir motivasyon oluşturabileceğini söyledi.Kıbrıs'ta Rumların da çözümü bir ihtiyaç olarak algılaması gerektiğini vurgulayan Akıncı, "Onlar da bu çözümü bir ihtiyaç olarak algılama noktasına inşallah gelebilirler. Eğer öyle bir gelişme olursa biz kendi payımıza ortak yarar paydasında buluşabilmek için ve sadece Kıbrıslı Türklerin ve Rumların değil Türkiye'nin de Yunanistan'ın da ve bölgedeki bütün aktörlerin de ortaklaşa yarar üretebilecekleri bir anlayış geliştirilebilir" diye konuştu.Akıncı, Doğu Akdeniz'de istikrar unsuru olacak bir Kıbrıs adasının el birliğiyle oluşturulabileceğini, kendisinin vizyonunun da bu çerçevede olduğunu ve Türkiye'nin de desteğiyle yakın bir gelecekte başlayacak müzakere sürecinde el birliğiyle çok daha iyi noktalara gitmenin mümkün olacağını dile getirdi."Temenni ederim ki bu yolda Türk toplumunun liderliği ve bizimle birlikte yürüsün" diyen Akıncı, sözlerine şahsı ve heyeti adına Türkiye'de gösterilen yakın ilgi ve dostluk için teşekkür ederek son verdi.
KKTC CUMHURBAŞKANI AKINCI ANKARA'DA
Cumhurbaşkanı Recep Tayyip Erdoğan, Kuzey Kıbrıs Türk Cumhuriyeti (KKTC) Cumhurbaşkanı Mustafa Akıncı'yı Cumhurbaşkanlığı Sarayı'nda resmi törenle karşıladı.
Cumhurbaşkanı seçilmesinin ardından ilk resmi ziyaretini Türkiye'ye yapan Akıncı'yı, KKTC ve Türk bayraklarını taşıyan süvariler Cumhurbaşkanlığı Sarayı'nın önündeki caddede karşıladı ve protokol kapısına kadar eşlik etti. Törende, tarihte kurulan 16 Türk devletinin bayrakları ve askerleri de yer aldı. Erdoğan, Akıncı'yı sarayın ana giriş kapısında karşıladı. Erdoğan ve Akıncı'nın tören alanındaki yerlerini almasının ardından, 21 pare top atışı eşliğinde iki ülkenin milli marşları çalındı. Akıncı, Muhafız Alayı Tören Kıtasını, denetledikten sonra "Merhaba asker" diyerek selamladı. İki ülke heyetlerinin takdimi sonrasında Erdoğan ve Akıncı merdivenlerde Türkiye ve KKTC bayrakları önünde el sıkışarak basın mensuplarına poz verdi. Karşılama törenine, Dışişleri Bakanı Yardımcısı Naci Koru, Cumhurbaşkanı Genel Sekreteri Fahri Kasırga, Genel Sekreter Yardımcısı İbrahim Kalın ve Ankara Valisi Mehmet Kılıçlar da katıldı. 
