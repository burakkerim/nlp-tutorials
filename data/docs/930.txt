İkna Sanatı Konferansı İstanbul'da yapılacak
Etki oluşturma ve yönetme sanatı lobiciliğin dünyadaki en etkili isimleri İstanbul Liderlik Enstitüsü’nün 22-23 Mayıs’ta İstanbul Şehir Üniversitesi’nde düzenlediği İKNA SANATI: Sahanın Dehaları, İletişim ve Müzakere konferansında bir araya geliyor.
Etkileşimli bir konseptte tasarlanan ve alanında en iyi isimlerin teorik ve pratik deneyimlerini paylaşmalarını amaçlayan konferans katılımcılara, müzakere ve iletişimin  ön plana çıktığı her alanda eşsiz bir birikim ve deneyim oluşturma imkânı sunuyor.
Konferans, en güncel ve gelişmiş iletişim alanı olan lobicilikte kullanılan yöntemler ve örnek vakalar konusunda bilgi sahibi olmak ve böylelikle farklılık oluşturmak ve uluslararası  iş yapma becerilerini geliştirmek isteyen herkes için eşsiz bir fırsat. İstanbul Liderlik Enstitüsü Başkanı Mehmet Yavuz Kanar, “Bu konferans özellikle devletlerle ve yurt dışıyla iş yapan şirketlerdeki profesyoneller ve çok uluslu yapılarda  görev almak isteyen öğrenciler için geniş bir perspektif ve deneyim imkânı sunuyor. Ayrıca konferans sonrası staj ve deneyim fırsatları da sağlanıyor” diyor.
ALANININ ÖNDE GELEN İSİMLERİNİ BİR ARAYA GELİYORİKNA SANATI: Sahanın Dehaları, İletişim ve Müzakere konferansı uluslararası lobicilik ve iletişim dünyasının önde gelen isimlerini bir araya getiriyor. Alanında en önemli kurumlardan biri olan Podesta Group’un Başkan Yardımcısı Jaime R. Harrison, lobiciliğin hocası olarak tanınan Georgetown Üniversitesi’nden Clyde Wilcox, Coca-Cola Kamu İlişkileri Avrupa Direktörü Nicolas Tacke, Cornell Üniversitesi’nin eski başkan yardımcısı Stephen P. Johnson ve daha birçok önemli  isim konferansta deneyimlerini katılımcılar ile paylaşıyor.KATILIMCILARA STAJ İMKANIDileyen katılımcılara Londra, Brüksel ve Washington DC’ de staj imkanı da sağlanacak.İlki geçtiğimiz yıl T.C. Dış İşleri Bakanlığı ve İstanbul Şehir Üniversitesi’nin partnerliğinde gerçekleştirilen programda, bu yıl da özel şirketler,  devlet kurumları, profesyoneller ve öğrencilerden oluşan katılımcılar etki oluşturma sanatının inceliklerini benzersiz bir formatta deneyimleme imkânına kavuşuyor.
