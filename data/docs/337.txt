Biden, Barzani ile görüştü
ABD Başkan Yardımcısı Joe Biden, Irak Kürt Bölgesel Yönetimi (IKBY) Başkanı Mesut Barzani ile görüştü
ABD Başkan Yardımcısı Joe Biden, Washington'da temaslarda bulunan Irak Kürt Bölgesel Yönetimi (IKBY) Başkanı Mesut Barzani ile görüştü.Beyaz Saray'dan yapılan açıklamada Biden'ın, dün Başkan Barack Obama'nın da katılımıyla Beyaz Saray'da görüştüğü Barzani'yi bugün de ABD başkan yardımcılarının konutu olarak kullanılan Donanma Gözlemevi'nde kahvaltıda ağırladığı bildirildi.Biden'ın görüşmede, "ABD'nin, askeri, siyasi, ekonomik ve insani çabaları içeren kapsamlı mücadele yoluyla DAEŞ'in zayıflatılması ve nihayetinde ortadan kaldırılması için küresel koalisyon ve Irak halkıyla birlikte çalışmaya güçlü bağlılığının" altını çizdiği ifade edildi.Biden ve Barzani'nin, "Irak hükümetiyle tam koordinasyon içinde Kürt peşmergelere yönelik devam eden ABD güvenlik yardımlarını masaya yatırdığı" kaydedilen açıklamada, şunlar kaydedildi:"Her iki lider, bilhassa Musul'un kurtarılması konusunda olmak üzere IŞİD'e karşı devam eden mücadelede Irak hükümeti, Kürt bölgesel yönetimi ve küresel koalisyon arasında yakın işbirliğine derin ihtiyaç duyulduğu yönünde mutabık kaldı. (Biden ve Barzani) Ayrıca, Irak hükümetinin ulusal programındaki kilit unsurların ilerletilmesi için Bağdat ve Erbil arasında yakın koordinasyonun gerekli olduğu noktasında da görüş birliğine vardılar."
