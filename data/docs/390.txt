iPhone kullanıcılarına "batarya" tüyosu
iPhone’un pil ömründen şikayet edenler dikkat. Basit bir ayar, telefonun bataryasının daha uzun dayanmasını sağlıyor.
iPhone sahipleri, uzun zamandır bataryalarının mümkün olduğu kadar uzun dayanabilmesi için çeşitli yöntemleri deniyor. Apple cihazlarının son modellerinde bu durum çok da büyük bir önem arz etmezken, özellikle sık seyahat edenler için endişe sebebi olabiliyor. iOS’taki bir ayar ise, iPhone’un arka planda bir takım işlemler yapmasını engelleyerek bu endişeyi gideriyor. Bazı uygulamalar, hatta pek çoğu, bilgiyi güncel tutabilmek adına cihazın konum verisini sürekli olarak sorguluyor. Bu, uygulamayı ilk açtığınızda size güncel bilgi sunabilmek ve uygulama bir neden tespit ettiğinde size bildirim gönderebilmek için gerçekleşiyor.
Konum verisini kullanan bir uygulamayı ilk açtığınızda, iOS, uygulamanın konum servislerine ulaşmasına izin vermek isteyip istemediğinizi soruyor. Bu, eğer izin vermemenizi gerektirecek bir neden yoksa çoğu uygulama için herhangi bir soruna yol açmayan bir şey.
NASIL YAPILIR ?
Ancak, karşınıza çıkan diyalog kutusu uygulamaların konum verisine yalnızca bu uygulamaları kullandığınız süre boyunca ulaştığını ima etse de, durum bu değil. Biraz araştırdığınız takdirde bazı uygulamaların konum verisini her zaman sorguladığını keşfedeceksiniz. Uygulamanın batarya tüketiminden başlayarak bunu kontrol etmek iyi bir fikir olabilir.
Batarya tüketimini, Ayarlar->Genel->Kullanım->Pil Kullanımı yolunu izleyerek kontrol edebilir ve hangi uygulamanın, telefonunuzu son şarj edişinizden itibaren ne kadar pil tükettiğini görebilirsiniz. Eğer nadiren kullandığınız bir uygulamanın beklenenden daha yüksek bir pil kullanımına sahip olduğunu görürseniz, bu uygulama arka planda sürekli olarak konum servislerine ulaşıyor olabilir. Neler olduğunu görebilmek için ayarları kontrol etmelisiniz.
"HER ZAMAN", "UYGULAMAYI KULLANIRKEN" VE "ASLA"
Bütün her şey için Konum Servislerini kapatabileceğini ayarın bulunduğu Ayarlar->Gizlilik->Konum Servisleri’ne gidin. Bunu yapmak yerine, uygulama listesine göz atabilir ve uygun gördüğünüz yerlerde konum ayarlarını ayrı ayrı değiştirebilirsiniz. Pek çok uygulama için konumu güncellemek için üç seçenek olduğunu göreceksiniz: Her zaman, Uygulamayı Kullanırken ve Asla. Bazı istisnalar dışında çoğu, uygulamayı kullanırken konuma erişim seçeneğini gerektirecek.
Konu iPhone’unuzun şarj edildikten sonra daha uzun dayanması olduğunda elinizden gelen her şeyi yapmak istiyorsunuz. Apple da arka plan faaliyetini kapatmanın pil ömrünü maksimuma çıkarttığı görüşünü destekliyor.
Söz konusu uygulama ayarını düzgün bir şekilde yapılandırsanız da, bunu ara sıra bütün uygulamalar için kontrol etmek de iyi bir fikir. iPhone’unuzda arka plan aktivitesini en düşükte tutmak neredeyse hiç gayret gerektirmiyor ve telefonunuzun pil ömrünü uzatmak için size iyi bir fırsat sunuyor.
