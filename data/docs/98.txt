"Mavi ışık" hastası Poyraz'a karaciğerini verecek
Babasının sanayide yaptırdığı fototerapi cihazıyla hayata tutunmaya çalışırken gündeme gelen "mavi ışık" hastası Poyraz bebeğin umudu gönüllü bir vatandaş oldu. Sağlık Bakanlığı Etik Kurulu'nun onay vermesi halinde, ismi açıklanmayan gönüllünün karaciğeri Poyraz bebeğe nakledilecek.
İlişkili Haberler
Poyraz’a yeni hayat umudu
Poyraz bebeğe nakil yapılamıyor
"Mavi ışık" hastası Poyraz körlük riskinden kurtuldu
"Mavi ışık" hastası 6 aylık Poyraz bebeğe, televizyonda gördüğü haberlerden etkilenerek gönüllü olan bir vatandaşın karaciğeri nakledilecek.Antalya'nın Muratpaşa ilçesinde bir markette çalışan Servet Ergün ile eşi Zeliha Ergün'ün 6 aylık bebekleri Poyraz'a, doğumundan 3 gün sonra, rengindeki sarılık nedeniyle götürüldüğü hastanede, "mavi ışık hastalığı" diye tabir edilen "crigler najjar sendromu" teşhisi konuldu. Doktorlar, bebeğin nadir görülen bu hastalıktan kurtulabilmesi için tek yolun karaciğer nakli olduğunu, ancak nakil için bebeğin belirli bir kiloya ulaşması gerektiğini ifade etti.Poyraz bebek, hastalığının ilerlemesi üzerine mavi ışık tedavisi görmeye başlarken, hakkındaki haberlerin yayınlanmasının ardından çok sayıda insan karaciğerini vermek için gönüllü oldu. Aile, nakil için Poyraz'ın uygun kiloya ulaşmasını beklemeye başladı. ANTALYA, İZMİR VE ANKARA'DAN BİRER KİŞİ GÖNÜLLÜ OLDUPoyraz'ın 8 kiloya ulaşmasının ardından doktorlar nakil için bir engel bulunmadığını bildirdi. Bunun üzerine baba Servet Ergün, gönüllüleri tek tek arayarak, karaciğerini vermek isteyenleri Antalya'ya davet etti.Ankara, İzmir ve Antalya'dan birer gönüllü, karaciğerini vermek için gönüllü oldu. Antalya'da yaşayan ve ismi açıklanmayan bir gönüllü, Poyraz bebek ile Medical Park Antalya Hastanesi Organ Nakli Merkezine gelerek gerekli tetkikleri yaptırdı.Sağlık Bakanlığı Etik Kurulunun da onay vermesi halinde, naklin bir hafta içinde gerçekleşmesi bekleniyor.
NAKİL PROSEDÜRÜ NASIL İŞLİYOR? Ulusal Organ ve Doku Nakli Koordinasyon Sistemi'ne göre, canlıdan canlıya organ ve doku nakli, alıcının dördüncü dereceye kadar kan ve kayın hısımlarından yapılabiliyor. Bunun dışında kalan verici adaylarının durumu Etik Kurul'da görüşülüyor. Kurulun onay vermesi halinde nakil gerçekleştirilebiliyor.
POYRAZ'IN UMUTLU BEKLEYİŞİDoğumundan 3 gün sonra "crigler najjar sendromu" teşhisi konulan Poyraz'a hastanede yer bulunamaması üzerine babası Servet Ergün, 10 bin lira değerindeki fototerapi cihazını sanayide yaptırmıştı. Konuyla ilgili haberlerin yayınlanması üzerine Sağlık Bakanlığı devreye girmiş ve bebek, Antalya Eğitim ve Araştırma Hastanesinde tedavi altına alınmıştı. Bebek, 9 günlük tedavinin ardından taburcu edilmişti.Poyraz bebeğe karaciğerini vermek için halası gönüllü olmuş, ancak daha sonra vazgeçmişti. Çok sayıda vatandaş karaciğerini vermek için gönüllü olurken, bebeğin yeterli kiloda olmaması nedeniyle nakil gerçekleştirilememişti.
