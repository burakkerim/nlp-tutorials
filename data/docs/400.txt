Toyota Corolla, 2014'te de dünyanın en çok tercih edilen otomobili oldu
Toyota Corolla, 2014 yılında da dünyada tüm zamanların en çok tercih edilen otomobili oldu.
Toyota'dan yapılan açıklamaya göre, 2014 yılında 1 milyon 268 bin Corolla satıldı ve Toyota Corolla, tüm zamanların en çok tercih edilen otomobili unvanını elinde bulundurmayı sürdürdü. Ayrıca Toyota, 2014 yılında dünya çapında 10 milyon 230 bin aracın satışını gerçekleştirerek satışlarını 2013 yılına göre yüzde 2,5 oranında artırdı.
1966 yılından bu yana efsane otomobil kimliğini elinde bulunduran Corolla, 42 milyona yaklaşan global satış adediyle tüm zamanların en çok tercih edilen otomobil modeli olarak da kayıtlara geçti.
11. jenerasyonu Türkiye'de de üretilen Corolla'nın 2014 yılındaki global satışlarında önceki yıla göre yüzde 3'lük artış yaşandı. Türkiye pazarında ise 2014 yılında perakende olarak 17 bin 127 adet Toyota Corolla satıldı.
