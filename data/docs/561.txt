HSBC'nin İsviçre şubelerine polis baskını
İsviçre polisi, HSBC'nin Cenevre şubelerine ''kara para aklama'' iddiaları ile ilgili operasyon düzenledi.
Cenevre Savcılığı'ndan yapılan açıklamada, HSBC'nin Cenevre şuberindeki hesaplara ilişkin soruşturma başlatıldığı ifade edildi.Açıklamada soruşturmanın boyutunun büyüyebileceği de belirtildi.
HSBC'nin Cenevre'deki ofisinde çalışan bir bilgisayar uzmanı Herve Falciani tarafından 2007 yılında sızdırılan ve ortak bir medya çalışmasıyla kamuoyuna sunulan belgelere göre, bankacılık devi HSBC'nin 203 ülkeden toplam 106 bin müşterisinin toplamda 100 milyar doların üzerinde bir sermayeyi İsviçre'de gizli hesaplarda tutarak, müşterilerinin vergi kaçırmasına yardımcı olduğu ileri sürülmüştü.
