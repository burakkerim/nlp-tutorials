Madenciye zorunlu sigorta dönemi başladı
Maden çalışanları için zorunlu kaza sigortası tebliği yürürlüğe girdi. Ölüm ve sakatlanma teminatı 150 bin lira olarak belirlendi.
Maden çalışanlarına yapılması zorunlu hale gelen ferdi kaza sigortası için kişi başına sakatlanma ve ölüm teminatı 150 bin lira, net prim de 700 lira olarak belirlendi.Hazine Müsteşarlığı'nın "maden çalışanları zorunlu ferdi kaza sigortası tarife ve talimatı tebliği", Resmi Gazete'nin bugünkü sayısında yayımlandı.Tebliğe göre, ferdi kaza sigortası için kişi başına sakatlanma ve ölüm teminatı 150 bin lira, net prim de 700 lira olacak. Sigorta konusu işletmelerde gerçekleşen kazalarda sakatlanma ve ölüm teminatları için ayrı ayrı olmak üzere kaza başına 1 milyon 500 bin lirayı aşan hasar, ilgili sigorta şirketlerince, Hazine Müsteşarlığı tarafından belirlenecek Olağandışı Riskler Yönetim Merkezine zorunlu olarak reasüre edilecek. Öngörülen zorunlu reasürans, 10 kişiyi aşan üretim ve üretim hazırlığında bulunan personele sahip işletmeler için geçerli olacak.Yeraltı ve yerüstü kömür madenciliği ve her türlü yeraltı madenciliğinde ferdi kaza sigortası yaptırılmasını zorunlu hale getiren ve bu konudaki düzenlemeleri içeren "maden çalışanları zorunlu ferdi kaza sigortası hakkındaki" Bakanlar Kurulu kararı 6 Şubat'ta Resmi Gazete'de yayımlanarak yürürlüğe girmişti.
