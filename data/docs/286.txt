BMW 7 Serisi polis minibüsünü devirdi
BMW'nin yeni nesil 7 Serisi’ni test eden sürücü, içinde 3 polis bulunan Mercedes-Benz Sprinter minibüse çarptı.
Almanya Stuttgart'ta yaşanan olayda üzeri siyah beyaz kamuflajlı yeni nesil BMW 7 Serisi otomobil, hırsızlık olayına giden bir polis minibüsüne çarparak devirdi. Görgü tanıkları, kazada tamamen test sürücünün hatalı olduğunu söylerken, araçta bulunan polisler kazayı küçük sıyrıklarla atlattı. 
Polis aracının bir hırsızlık olayına gittiği, dolayısıyla oldukça hızlı yol aldığı da bilgiler arasında.
Kazada 150.000 Euro’luk hasar ortaya çıkarken, maliyetin genelinin 7 Serisi’nde bulunan test ekipmanlarında olduğu vurgulandı.
BMW'nin yeni 7 Serisi yollarda kamuflajı olarak test ediliyor. 
