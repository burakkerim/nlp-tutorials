Renault, ilk C-segment crossover modelini tanıtıyor
Renault, C segmentindeki ilk crossover modeli KADJAR'ın lansmanı ile crossover dünyasındaki atılımını sürdürüyor.
Renault açıklamasına göre, KADJAR, prömiyeri öncesi, sosyal medya aracılığı ile tüm dünyaya tanıtılıyor.KADJAR isminin, "KAD" ve "JAR" hecelerinin birleşimden oluştuğu belirtilen açıklamada, "KAD"ın ilhamını güçlü ve etkili arazi araçlardan aldığı, "JAR"ın ise "çevikliği" ve "atılımı" simgelediği kaydedildi.Açıklamada, KADJAR'ın, Renault'nun Crossover dünyasında, Captur ve Koleos modellerinin yanında kendinden emin olarak yerini aldığı aktarılarak, "KADJAR ismi egzotik bir ses çağrıştırırken, maceraya ve yeni ufukları keşfetmeye davet ediyor" ifadesine yer verildi. 
Renault, KADJAR'ı tanıtmak amacıyla bugünden itibaren sosyal medyada oldukça aktif olacak. 2 Şubat tarihinde KADJAR’ın üstündeki perdenin kaldırılması beklenirken, her gün yeni fotoğraflar ve videolar sosyal medyada paylaşılacak.
