Sağlık Bakanı: Kuş gribi için ilave tedbire gerek yok
Sağlık Bakanı Müezzinoğlu, Balıkesir'deki kuş gribi karantinasına ilişkin, "Şu anda Balıkesir'de alınan tedbirlerin ötesinde ilave tedbirler gerektirecek bir sürece ihtiyaç duymuyoruz" dedi.
İlişkili Haberler
Balıkesir'de kuş gribi karantinası
Bu ilde kuş gribi tespit edildi
Yalova'da temaslarda bulunan Sağlık Bakanı Mehmet Müezzinoğlu, Balıkesir'in Bandırma ilçesi Edincik Mahallesi'ndeki kuş gribi karantinasına ilişkin açıklama yaptı. Müezzinoğlu, "Şu anda Balıkesir'de alınan tedbirlerin ötesinde ilave tedbirler gerektirecek bir sürece ihtiyaç duymuyoruz" dedi.Bilimsel olarak gerek Gıda, Tarım ve Hayvancılık Bakanlığı gerekse Sağlık Bakanlığının bütün tedbirleri aldığını vurgulayan Müezzinoğlu, "Şu anda Balıkesir'de alınan tedbirlerin ötesinde ilave tedbirler gerektirecek bir sürece ihtiyaç duymuyoruz. Bu viral bulaşma yolları her zaman teyakkuzda olmamızı gerektiriyor. Teyakkuz halindeyiz. Her türlü tedbiri alacak dinamikleri oluşturduk. Özellikle Gıda, Tarım ve Hayvancılık Bakanlığımız, Sağlık Bakanlığı olarak da bizim Halk Sağlığı Kurumumuz yakın takipte" diye konuştu.Yalova ziyaretine ilişkin bilgi veren Müezzinoğlu, ilde sağlık hizmetleri bakımından belirlenen ihtiyaçlara değinerek, "Geçtiğimiz yıl bu günlerde Yalova'da yaptığımız değerlendirmelerde, özellikle hastane yatak kapasitesi konusundaki sıkıntıları tespit etmiştik. O nedenle yeni hastane inşaatı yeri ve inşaatın zaman alacağı öngörüsüyle çok acele olarak mevcut hastanenin yanına ek hizmet binası yapılması konusunda çalışma başlattık. Vatandaşımızın hep yanında olduk, olmaya da devam edeceğiz. Sağlık alanında yaptığımız sessiz devrim, değişim ve dönüşümlere önümüzdeki dönemde de inşallah el birliğiyle gönül birliğiyle devam edeceğiz" diye konuştu.Bakan Müezzinoğlu, Yalova'nın Termal ilçesi için uluslararası vizyona sahip projeler oluşturduklarını sözlerine ekledi.
