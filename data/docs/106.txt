Instagram'ın en popüler dili emoji oldu
Mobil fotoğraf paylaşım uygulaması Instagram kullanıcıları arasındaki en popüler dil belli oldu.
Geçtiğimiz haftalarda 3 yeni filtre seçeneğini kullanıma sunan Instagram, platformda en sık kullanılan dili açıkladı.
Sitenin resmi blog sayfasında yayınlanan bilgiye göre, onlarca farklı dili konuşan 300 milyondan fazla aktif kullanıcısı bulunan Instagram, sitede iletişim kurmak için en çok emoji'lere başvurulduğunu duyurdu. 
Sosyal medya devi Facebook, 2012 yılında Instagram'ı bünyesine katmak için 1 milyar dolar ödemişti.
Emoji'leri yeni nesil dil olarak lanse eden firma, platform üzerinden iletişime geçen her 2 kişiden 1'inin emoji kullandığının altını çizdi.
Yıllardır kullanımda olan emoji'lerin 2013 yılında iOS işletim sistemine entegre olmasıyla beraber iPhone ve iPad'lerde de kullanıma girmesinin kullanımı artırdığı belirtiliyor.
En çok emoji'nin kullanıldığı ülke yüzde 63 ile Finlandiya olurken, 2'nci sırada yüzde 50 ile Fransa, 3'üncü sırada ise, yüzde 48 ile İngiltere yer aldı 
