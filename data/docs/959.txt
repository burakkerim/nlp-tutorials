IŞİD, Karakozak'ta kontrolü kaybetti
Suriye'de terör örgütü IŞİD militanlarının, Halep'in doğusundaki Karakozak köyünden çekildiği bildirildi.
Suriye'de, terör örgütü IŞİD militanlarının, Halep'in doğusundaki Karakozak köyünden çekildiği bildirildi.  Bölgedeki aktivistlerden Zekeriyya Ebu'l-Bera, IŞİD'in, şiddetli çatışmalardan sonra Karakozak Köprüsü'ne 7 kilometre mesafedeki stratejik El-Mecbel bölgesinin kontrolünü kaybettiğini ve el-Hammam ve el-Cessane köylerine doğru çekildiğini söyledi.  Ebu'l-Bera, militanların çekilme sırasında Halep-Haseke yolu üzerindeki tek köprü olan Karakozak Köprüsü'nü patlayıcılarla havaya uçurduğunu, böylelikle Kobani (Ayn el-Arab) ile Halep kırsalının bağlantısının tamamıyla kesildiğini kaydetti.  Ebu'l Bera ayrıca uluslararası koalisyona ait uçakların, IŞİD'in Karakozak'taki mevzilerine düzenlediği saldırıda örgüte ait araçların kullanılamaz hale geldiğini ifade etti. 
Süleyman Şah Türbesi, 22 Şubat'taki operasyonla taşınmadan önce bu köyde bulunuyordu.
