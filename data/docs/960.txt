Peşmerge Türkmen köyünü IŞİD'den geri almak için operasyon yapıyor
Irak'ta peşmerge güçleriyle Şii milisler Kerkük'ün güneyindeki Türkmen köyü Beşir'i IŞİD'in elinden almak için geniş çaplı operasyon başlattı.
Irak'ın Kerkük kentinin 25 kilometre güneyinde bulunan Türkmen köyü Beşir'in kurtarılması için ağır silahlarla IŞİD mevzileri ateş altına alındı. Operasyona binlerce Türkmen milis de katılıyor. Uluslararası koalisyona ait savaş uçakları da havadan operasyona destek veriyor.Türkmen köyü olarak bilinen Beşir yakınlarındaki iki köy IŞİD'den daha önce geri alınmıştı. Irak Türkmen Cephesi Başkanı Erşed Salihi, IŞİD militanlarının kaçmaya başlaması nedeniyle operasyonun kolay sonuçlanacağını söyledi.
Beşir köyü geçen yıl haziranda IŞİD'in eline geçmiş halk bölgeyi terk etmişti.
