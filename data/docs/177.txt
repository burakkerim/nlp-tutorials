''Gençler puanlarını temel bilimlere harcamak istemiyor''
YÖK Başkanı Prof. Dr. Yekta Saraç'ın temel bilim bölümleri ile ilgili yaptığı açıklamanın yankıları sürerken, Üniversite Tercih Merkezi Direktörü Burak Kılanç, konu hakkında yaptıkları çalışmaların sonuçlarını ntv.com.tr ile paylaştı.
İlişkili Haberler
Temel bilimlere YÖK'ten elektroşok
Üniversite Tercih Merkezi Direktörü
YÖK Başkanı'nın söylediklerini iyi değerlendirmek ve satır aralarında verilen mesajları iyi yorumlamak gerektiğini vurgulayan Burak Kılanç, temel bilim bölümlerindeki sorunun kontenjan doluluğu problemi olmadığını belirtti. Kılanç, esas problemin ise temel bilimlerin üniversite adaylarının gözünde itibarsızlaşması olduğunu söyledi.
''YGS VE LYS'DE YÜKSEK PUAN ALANLAR TEMEL BİLİMLERE İTİBAR ETMİYOR''Kılanç sözlerine şöyle devam etti: "YÖK'ün bu konuya el atmış olması son derece önemli. Türkiye'nin 2023 hedefleri çerçevesinde uluslararası arenada boy gösterebilmesi için Ar-ge gücünün üst düzeyde olması gerekirken, Ar-ge'nin temel yapı taşları olan temel bilimleri tercih edenlerin niteliği son derece düşük. YGS-LYS'de yüksek puan almış öğrenciler temel bilimlere itibar etmiyorlar. Tıp ve mühendislik dururken LYS puanlarını fizik, kimya, biyoloji, matematik bölümlerine girerek boşuna harcamak istemiyorlar. Geçtiğimiz dönemde bu bölümlerden mezun olmak, pedagojik formasyon sonrası öğretmenlik yolunu açabildiği için, bu bölümler on yıllarca bilim insanı olmaya değil öğretmen olmaya niyetlenen öğrencilerin tercihi oldu. Kuruluş amacı bilim insanları yetiştirmek olan fen liselerinin mezunları ile ilgili yaptığımız bir araştırma da durumu açıkça ortaya koyuyor. İstanbul'daki fen liselerinden mezun olanların ancak %3'ü temel bilim programlarına yerleşiyor."
Prof.Dr. Saraç'ın açıklamalarından, YÖK'ün esas amacının bu bölümlerin itibarını yükseltilmesi ve daha yüksek puanlı öğrencilerin bu bölümleri tercih etmesinin sağlanması olduğunun altını çizen Kılanç, 2014'te en iyi devlet kimya bölümünün taban başarı sırasının 30.900, biyoloji bölümünün 59.600, fizik bölümünün ise 33.200 olduğunu belirterek, "Tıp fakültelerine getirilen 40.000 başarı sırası kriteri geçen sene uygulanmış olsa, biyoloji bölümüne yerleşenlerin neredeyse hiç biri tıp fakültelerine yerleşemeyecekti" dedi.2014'te 11'den daha az kişinin yerleştiği bölümlerin birkaç sene uyguya yatacağı ve yeni öğrenci almayacağını belirten Kılanç, pek çok üniversitede temel bilim bölümlerinin diğer fakülte bölümlerine fizik, kimya, matematik derslerini servis dersi olarak vermelerinden dolayı, öğretim üyelerinin ders yüklerinde dramatik düşüşler yaşanmayacağını sözlerine ekledi.YÖK'ün açıklamaları çerçevesinde 2015'te öğrenci almayacak Fizik, Kimya, Biyoloji ve Matematik Bölümleri  şöyle:
