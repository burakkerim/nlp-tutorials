İntihar etmek isteyen genç kızı öğrenciler kurtardı
İntihar etmek için 13 katlı okul binasının tepesine çıkan üniversite öğrencisini kurtarmak için arkadaşları seferber oldu.
Çin, okul arkadaşlarının canını kurtarmak için kendi hayatlarını hiçe sayan öğrencileri konuşuyor.
Çin'in Yunchuan bölgesinde bulunan okulda yaşanan intihar girişiminin ardından kısa sürede koordine olan öğrenciler, itfaiye ekipleri gelinceye kadar kendi yöntemleriyle güvenlik önlemi aldı.
Öğrenciler binanın çatısına çıkan genç kızı kurtarmak için yaklaşlık 1 saat boyunca adeta nöbet tuttu.
Çevreden temin ettikleri 20 battaniye ile Binanın yanında gelen öğrenciler, bu battaniyeleri gererek genç kızın atlaması durumunda yere çarpmasını engellemek için yoğun çaba sarf etti.
Polis ve itfaiye ekipleri gelene kadar bir an olsun bölgeden ayrılmayan öğrenciler genç kızın olası intiharına engel oldu. Kısa süre sonra okula ulaşan itfaiye ekiplerinin aldıkları önlemlerin ardından çevreden ayrılan öğrenciler günün kahramanı oldu.
Kendi çabalarıyla önlem almak isteyen öğrenciler, ilk iş olarak çevredeki bisikletleri olay yerinden uzaklaştırdı.
Ülkede geçen ay benzer bir olay yaşanmış, 21 yaşındaki bir öğrenci okul binasından atlayarak yaşamına son vermeyi denemiş ve yaralı olarak kurtulmuştu.
