Günümüzün aranan mesleği ama kontenjanlar dolmuyor
Ziraat fakülteleri, mezun olan binlerce kişinin iş bulamaması sebebiyle son yıllarda pek tercih edilmiyor. Bu fakültelerde okuyan gençlerin büyük bölümü de ‘yerleştiği’ ya da alternatifi olmadığı için eğitimine devam ediyor. Ancak bu fakülte içerisinde bir bölüm var ki mezun olanların işi hazır.
YÖK’ün Türkiye genelinde 780 kontenjan ayırdığı zootekni bölümlerine yalnızca 320 kişi kayıt yaptırmış. ziraat fakültesinde yemler ve hayvan beslemede uzman öğretim görevlisi Dr. Önder Canbolat, zootekninin günümüzde aranan meslek olduğunu belirtti. Mezunların ülke genelindeki 670 yem fabrikasına bile yetmediğine dikkat çekti.Uludağ Üniversitesi (UÜ) Ziraat Fakültesi Yemler Ve Hayvan Besleme Uzmanı Öğretim Üyesi Dr. Önder Canbolat, gençlerin işsiz kalacakları endişesiyle ziraat fakültelerini tercih etmediklerini söyledi. Buna karşın fakülteye bağlı zootekni bölümünün iş sıkıntısı yaşamadığını ifade etti. Zootekninin çalışma alanının çok geniş olduğunu ifade eden Canbolat, Gıda Tarım Hayvancılık Bakanlığı, belediyeler, yem sanayi, hayvancılıkla ilgili birlikler ve hayvancılık kredisi veren bankalar gibi kamu ve özel sektörde çalışma alanı bulunabildiğine işaret etti.YÖK'ün Türkiye’de üniversitelerin zootekni bölümlerinde kontenjanı 30 kişi olarak belirlediğini anlatan Önder Canbolat, UÜ’de bu sayın 36 olduğunu, dikey geçişlerle sayının 40’a ulaştığını söyledi. Kontenjanını dolduran 4-5 üniversiteden biri olduklarını anlatan Canbolat, bunun dışında ki çoğu üniversitenin kontenjanı dolduramadığından yakındı. Dr. Önder Canbolat, Ziraat Fakültesinde hayvancılıkla uğraşan tek bölümün zootekni olduğunu belirterek, bunun yanında bitkisel üretim, toprak, gıda bölümü, peyzaj mimarlığı ve bitki koruma gibi bölümlerin olduğuna dikkat çekti. Zootekni bölümü ekonomik önem taşıyan çiftlik hayvanlarının bakımı, beslenmesi, yetiştirilmesi ve ıslahı gibi konularla uğraşan bir bilim dalı olduğunu anlatan Dr. Canbolat, bölümün kendi içinde ise biyometri ve genetik, havyan yetiştirme anabilim dalı ve yemleme ve hayvan besleme üç bölüme ayrıldığını ifade etti. Öğrencilerin bölümden zooteknist ziraat mühendisi olarak mezun olduklarını anlatan Dr. Önder Canbolat, “Son yıllarda zooteknist ziraat mühendislerine büyük talep var. Özellikle ülkemizde son yıllarda hayvancılığın gelişmesi ve kırsal alanda ki hayvancılıktan kaçıp modern işletmelerin hayvancılığa yönelik büyük çiftliklerin kurulması bu alanda talebi patlattı. Yem fabrikaları kuruldu. Ayrıca büyükşehir yasası ile büyükşehirlere hayvancılık yapma yetkisi verilmiş. AB çerçevesinde hayvancılık öne çıktı ve bu alanda çalışacak kişi sayısında önemli talep var. Yine büyük çiftliklerin kurulması ile zootekni alanında önemli ölçüde mühendise ihtiyaç var.” dedi.TAVUKÇULUKTA DA ZOOTEKNİ ARANIYORTürkiye’de ki tavukçuluk sektörünün dünyada en ileri sektörlerinden biri olduğunu aktaran Dr. Canbolat, şöyle devam etti: “Tavukçuluk sektöründe de yoğun bir şekilde zootekni talebi var. Bunun dışında süt sığırcılığı çok gelişti. Bin başın üstünde bine yakın besi çiftliği kuruldu ve önemli düzeyde zootekni mühendisi gereksinimi var. İnsan nüfusunun arttığı ve yaklaşık 80 milyona yaklaştığı, 30 milyona yakın turistin ziyaret ettiği ülkemizde bu insanların beslenmesi için hayvansal kaynaklı gıdaya gereksinim var ve bu gıda sektöründe çalışacak önemli insan kaynaklarını zooteknistler oluşturuyor.” Son yıllarda zootekni talebinin artmasına rağmen bölümün üniversiteye giriş sınavında tercih edilmediğinden yakınan Canbolat, şunları söyledi: “Talebin artmasına rağmen tercih edilmemesiyle ilgili problem yaşıyor zootekni bölümleri. Sadece geçen yıl yaklaşık 780 civarında YÖK’ten tercih listelerine kontenjan ayrıldı, ancak 320 kişi tercih etti. Kontenjanın yüzde 42’si dolarken, neredeyse yüzde 60’ı boş kaldı. 320 kişiyi 81 ile bölerseniz yaklaşık her ile 4 zooteknist düşüyor. Burada sadece 670 civarında yem fabrikası var, sadece bunlar birer tane zooteknist alsa 300 tane onlara yetmez. Geçen yıl bizden mezun olanların çoğu askere dahi gitmeden işe başladı. Yoğun bir talep var. Bu bizim mesleğin değerini artırıyor ama çok az olduğu zamanda sıkıntı olur. Birkaç yıl sonra belki de sektör zooteknist bulamadığı için yurt dışından zooteknist getirme yoluna gidilecek. Biz talebin daha da artacağını düşünüyoruz ve bu alanı tercih edecek arkadaşlara da tavsiye ediyoruz.” Zootekni bölümünün geleceğin aranan mesleği olduğunu belirten Canbolat, eğer gerekli ilgi gösterilmezse daha çok sıkıntı yaşanacağını sözlerine ekledi. ÖĞRENCİLER BÖLÜMÜMÜZDEN MEMNUNUZÖğrencilerden Kadir Cem Akbay ise eğitimini tamamladıktan sora bölümde doktora yaptığını belirterek, “Biz bölümümüzü okumaktan dolayı memnunuz. Çalışma şartlarını düşündüğümüzde de son yıllarda hayvancılıkta yaşananlar bize pozitif yansıdı ve önümüz açıldı. Daha fazla zooteknist ziraat mühendislerine ihtiyaç var ve çalışma alanında da şu anda iş sıkıntısı yaşanmıyor.” dedi. Merve Tuba Yavuz ise, bölümünden memnun olduğunu ifade ederken, “Bölümümüzle ilgili olumsuz bir yargı var ziraat mühendisliği iş koşulları ile ilgili. Ama böyle değil, kendini yetiştirmekle ilgili ve özellikle tarım ve hayvancılık potansiyeli ela alındığında önem verilmesi gereken bir bölüm. Kesinlikle tavsiye ediyoruz. Biz bölümümüzden memnunuz ve yeni arkadaşlarımızı da bekliyoruz.” şeklinde konuştu. Barış Can Curabay da, bölüme yeni gelecek arkadaşlara tavsiye ettiğini söyledi.
