"Sigara akciğer kanserini 25 kat arttırıyor"
Sigaranın, sadece akciğer kanseriyle değil, birçok kanserle direkt ya da dolaylı yoldan ilişkili olduğunu söyleyen Onkolog Prof. Büyükçelik, "Araştırmalara göre sigara, akciğer kanserini 25 kat arttırıyor" dedi.
İlişkili Haberler
Sigara açık havada da yasak
Sigara erkekleri daha fazla etkiliyor
En etkili sigara bırakma yöntemi
Kanserde genetik yapıdan kaynaklanan özelliklerin bugünkü teknoloji ve bilim ışığında değiştirilemediğini ancak yaşam tarzından kaynaklanan risklerin azaltılabileceğini vurgulayan Onkoloji Uzmanı Prof. Dr. Abdullah Büyükçelik, alışkanlıkların değiştirilmesiyle kanser riskinin en aza indirilebileceğini söyledi. Büyükçelik, bu alışkanlıkların başında "keyif verici" olarak adlandırılan maddeler geldiğini belirtti.Gün geçtikçe yaygınlaşan ve kullanım yaşı düşen sigaranın kansere farklı yollardan neden olduğunu anlatan Büyükçelik, şunları söyledi:" Sigara sadece akciğer kanseriyle değil, birçok kanserle ya direkt ya da dolaylı yoldan ilişkili. İçenle içmeyen arasında çok büyük fark var. Araştırmalara göre, sigara, akciğer kanserini 25 kat arttırıyor. Hiç sigara içmeyen insanlarda akciğer kanseri olma riski 1 birim iken, sigara içende bu 25 birime çıkıyor. Sigara, meme ve kalın bağırsak kanserinde, rahim, rahim ağzı kanserinde de dolaylı etki sağlıyor. Aşırı alkol tüketmek de karaciğer harabiyetine neden oluyor, bu da kansere zemin hazırlıyor.""DONDURUCULARIN YAYGINLAŞMASI MİDE KANSERİNİ AZALTTI"Prof. Dr. Büyükçelik, besinleri pişirirken, hazırlarken kullanılan metotların da kansere sebep olabildiğine dikkati çekti.
Besinlerin tuzlanarak, salamura yapılarak ve konserve halinde tüketilmesinin kanser riskini artırdığını vurgulayan Büyükçelik, "Örneğin Japonlar, balıkları tütsüleyerek, tuzlayarak, salamura yaparak tüketir. Bu gıdalar, mide kanserine neden oluyor. Japonlara baktığımızda mide kanserinin son derece yaygın olduğunu görüyoruz. Yağdan zengin, kızartılan, kavrulan, ızgarada pişirilen etler, damak tadımıza hoş geliyor ancak yanan yağlar nedeniyle kanser riski var. Dondurularak saklanan gıdalarda çok büyük sıkıntı yok. Gıda saklamasıyla oluşan mide ve bağırsak kanseri, eskiden daha fazlaydı. Buzdolaplarının, dondurucuların yaygın olarak kullanılması, taze meyve ve sebze üretiminin artması, özellikle mide kanserini azalttı" diye konuştu.
