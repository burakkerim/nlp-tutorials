Yarışmayı kazan İngiltere'de ücretsiz İngilizce öğren
British Council, düzenlediği yarışmayla 7 kişiye İngiltere'ye ücretsiz dil eğitimi imkanı veriyor. Facebook üzerinden düzenlenen yarışma 24 Şubat'a kadar devam edecek.
British Council yarışmayı kazananlar arasında yapılacak çekilişle yedi kişiye İngiltere'nin seçkin dil okullarında ücretsiz dil eğitimi alma fırsatı sunuyor.
Çekilişi kazanaların vize, uçak bileti, konaklama ve okul masrafları da British Council desteğiyle ödül veren kurumlar tarafından karşılanacak.İngilizce seviyesi ne olursa olsun genelde çoğu kişi yabancı film izlerken altyazıları takip eder. Kötü çevirilerle hazırlanmış, özensiz altyazılara ve o cümlelerin tam Türkçe karşılığı olmamasına herkesin maruz kalabildiğinden yola çıkan British Council, bu duruma çok eğlenceli bir yarışmayla dikkati çekiyor. İngilizceyi yerinde, yani İngiltere'de öğrenmenin önemini vurguluyor.ÇEKİLİŞE HAK KAZANMAK İÇİN NE YAPILMALI?Katılımcıların British Council Türkiye'nin Facebook sayfasından ulaşabileceği yarışmada, kısa videolara yazılmış komik alt yazıların yerine doğru alt yazıyı bulmaları gerekiyor. Yanlış cevap verenlere ise tekrar deneme şansı veriliyor. 18 yaşını dolduran herkesin katılım hakkı olduğu yarışmada doğru cevap verenler çekilişe katılma hakkı kazanıyor.British Council Eğitim Direktörü Yavuz Yılmazoğlu konuyla ilgili yaptığı açıklamada düzenli olarak yaptıkları araştırmalarda İngiltere'ye dil öğrenimi için giden öğrenci sayısında her yıl düzenli bir artış saptadıklarını belirterek, "British Council olarak İngilizce'yi en iyi ve hızlı öğrenme yönteminin İngilizce'nin ana vatanına gitmek olduğuna inanarak, İngilizce İngiltere'de öğrenilir diyoruz. Amacımız bu konuya dikkat çekmenin yanında İngilizce öğrenmek isteyenlere de bir fırsat yaratmak. Kazananların İngiltere deneyimlerinin hem bireysel gelişimlerine hem de kariyerlerine olumlu etkisi olacağına eminiz" dedi. Yılmazoğlu aynı zamanda yarışmada kullanılan siyah beyaz filmlerin British Council Film Koleksiyonu'na ait büyük bir arşivin taranması sonucu seçildiğinin altını çizdi.İngiltere'de ücretsiz olarak dil eğitimi alma hakkı kazanan yedi kişi; Embassy English, Vacational Studies, Concorde International, The Essential English Centre, Alpha Omega College, London School of English ve Club Class Language School 'da 2-4 hafta arası sürelerde eğitim görecekler.İngilizce'yi anavatanında, İngiltere'de öğrenme şansı kazananlar aynı zamanda zengin İngiliz kültürünü ve İngiltere'nin hareketli sosyal yaşamını deneyimleme fırsatı da bulacaklar.
