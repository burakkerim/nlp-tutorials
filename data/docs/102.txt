Yoğurt saman nezlesi tedavisinde etkili
Yoğurt ile saman nezlesi arasındaki ilişkiyi inceleyen 23 araştırmanın sonuçlarına göre yoğurt, aksırık, gözlerde kaşıntı gibi saman nezlesi belirtilerini azaltıyor.
İlişkili Haberler
İşte saman nezlesinin failleri
Yoğurtta bulunan yararlı bakterilerin saman nezlesi yani alerjik rinitin belirtilerini azalttığı belirlendi.ABD'deki Vanderbilt Üniversitesi Tıp Fakültesi'nden uzmanlar yaklaşık 2 bin kişiyi kapsayan yoğurt ve saman nezlesine ilişkin 23 araştırmanın sonuçlarını değerlendirdi. Uzmanlar yoğurdun aksırık, gözlerde kaşıntı gibi saman nezlesinin belirtilerini azaltmaya ve böylelikle yaşam kalitesinin artmasına yardımcı olduğu kanısına vardı.Ayrıca uzmanların araştırması yoğurttaki yararlı bakterilerin (probiyotikler) deri iltihabı, huzursuz bağırsak sendromu gibi iltihabi hastalıkların belirtilerini azaltabildiğini de gösterdi. Uzmanlar, probiyotiklerin bağırsaktaki bakterilerin dengesini değiştirerek bağışıklık sisteminde önemli rol oynayan T hücrelerini tetiklediğini, böylece bağışıklığın güçlenmesini sağladığını belirtti. Konuya ilişkin makale "Allergy & Rhinology" dergisinin internet sitesinde yayımlandı.DEPRESYON BELİRTİLERİNİ DE AZALTIYORKısa süre önce Hollanda'daki Leiden Üniversitesi'nden bilim insanlarının araştırması da yoğurttaki bakterilerin depresyon belirtilerini azaltabileceğini göstermişti.SAMAN NEZLESİ NASIL BİR HASTALIK?Özellikle polenlerin uçuştuğu bahar aylarında ortaya çıkan ve halk arasında saman nezlesi olarak bilinen alerjik rinit, burnu kaplayan mukozanın alerji nedeniyle iltihaplanmasından kaynaklanıyor. Bu durum, burun akıntısı, burun tıkanması, gözlerde sulanma, kaşıntı, aksırık, öksürük, boğaz ağrısı, koku ve tat almada azalma, yorgunluk, algılama güçlüğü ve uyku bozukluklarına yol açabiliyor. Bazı araştırmalar, yaşam kalitesini düşüren saman nezlesinin sosyal ve psikolojik sorunları tetikleyebileceğini gösteriyor.
