Zihin, vücut ve ruhun mucizevi akrobatik dansı: Circa
Sirk denince aklınıza gelen her şeyi unutun! Zira, Circa hafızalarınızı sonsuza dek değiştirecek.
Hayvanların yerini tamamen insanlara ve akrobatik şovlara bıraktığı bu gösteri ekiplerinin belki de en popülerlerinden biri olarak yıldızlaşan Circa, 32. Ankara Müzik Festivali kapsamında sahne alıyor. Yılın ilk günlerinden beri süregelen Australia in Turkey 2015 etkinlikleri arasındaki yerini alan Circa, Fransız Debussy Quartet'in güçlü performansı eşliğinde, modern dans, klasik müzik ve akrobasiyi, klasik bir sirk görselliğinde buluşturacak. Bugüne dek 6 kıtada 32 farklı ülkede gerçekleştirdikleri performanslarıyla ayakta alkışlanan Circa dans, tiyatro ve akrobasiyi kendine has benzersiz bir üslup eşliğinde sunarak izleyicilerine kolay kolay unutamayacakları bir deneyim yaşatıyor. 
