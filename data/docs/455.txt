Suriyeli çocukların gözünden hayat
Gaziantep'te, Suriyeli çocukların çektiği fotoğraflar ile yaşamlarını yansıtan karelerin yer aldığı sergi açıldı.
Uluslararası Mavi Hilal Vakfı ve Birleşmiş Milletler Mülteciler Yüksek Komiserliği'nin (BMMYK) desteğiyle Gaziantep ve Şanlıurfa'da yaklaşık 4 bin Suriyeli çocuğun eğitim ve psikolojik desteğinin sağlandığı merkezler, Suriyeli çocuklara önemli katkılar sağlıyor.
Bu kapsamda İl Halk Kütüphanesi'nde açılan "Suriyeli Çocukların Gözünden Hayat" fotoğraf ve kısa film sergisinde, Gaziantep, Şanlıurfa ve İslahiye'de yaşayan Suriyeli çocukların çektikleri fotoğraflar ile çocukların yaşamlarını yansıtan kareler sergilendi. Ayrıca 4 Suriyeli çocuğun hayatından kesitlerin bulunduğu kısa filmin gösterimi yapıldı.
"ÇOCUKLARI İHMAL ETTİK"
Serginin açılışında konuşan Gaziantep Vali Vekili Cemalettin Özdemir, 17 Ağustos depreminin ardından çocukların ihmal edildiğini dile getirerek, şöyle konuştu:
"Depremden sonraki süreçte en çok üzüldüğüm konu, geçici işlerin peşinde koşarken o çocukları ihmal ettik. Ne eğitsel olarak ne de psikolojik olarak yanlarında olabildik. O çocukların yaşadıkları travmanın kalacağını düşünüyorum. Bu programla çocuklara ulaşmakla çok kıymetli iş yapıldığını gördüm. Göç de bir travma ve çocukların yanında olup umutlarının sönmemesine katkı sağlamak ciddi anlamda hayır işlemektir."SERGİ 3 GÜN GEZİLEBİLECEK
Fotoğrafların çekiminde çocuklarla birlikte olan üniversite öğrencisi Ece Baca da Suriyelilerin yaşadıklarını anlatabilmek için projeyi hayata geçirdiklerini ifade etti. Bu konuda insanları duyarlı olmaya çağıran Baca, serginin Ankara ve İstanbul'da da açılacağını kaydettiUluslararası Mavi Hilal Vakfı Başkan Vekili Muzaffer Baca ise serginin açılışında emeği geçenlere teşekkür etti.Açılışına Suriyeli çocukların da katıldığı sergi, 3 gün gezilebilecek.
