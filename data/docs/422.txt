YGS'de bir soru iptal edildi
ÖSYM, pazar günü yapılan Yükseköğretime Geçiş Sınavı'nda (YGS) bir Türkçe sorusunu iptal etti. İptal edilen sorusunun, tüm adaylar tarafından doğru yanıtlandığı kabul edilerek, puanların öyle hesaplandığı bildirildi.
İlişkili Haberler
YGS sonuçları açıklandı
Kız adaylar daha başarılı
YGS birincileri belli oldu
Ölçme, Seçme ve Yerleştirme Merkezi (ÖSYM) yetkililerinden alınan bilgiye göre, YGS Türkçe sınavında bir soru Yönetim Kurulu kararıyla iptal edildi.
15 Mart Pazar günü yapılan sınavın sonuçları, dün 4 gün gibi kısa bir sürede açıklanmıştı.
PEKİ PUANLARA ETKİSİ OLACAK MI?
ÖSYM'den yapılan yazılı açıklamada, sınavdan hemen sonra yapılan madde analizleri sonucunda hatalı olduğu iddia edilen soruların, ÖSYM Bilim Kuruluna iletildiği belirtildi.
Bilim Kurulunun tavsiyesiyle Yönetim Kurulu tarafından puanlar hesaplanmadan önce 2015 YGS Türkçe testinde 1 sorunun iptal edildiği vurgulanan açıklamada, "Soruyu tüm adayların doğru yaptığı kabul edilmiştir. Adayların puanlarının tekrar hesaplanmasına gerek olmamaktadır" ifadesine yer verildi.
