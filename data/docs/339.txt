250 pilot istifa etti
Mısır'ın resmi hava yollarında çalışan 250 pilot istifa etti.
Mısırlı Pilotlar Birliği Başkanı Şerif Minavi bu gün Kahire'de düzenlediği basın toplantısında "Mısır Hava Yolları'nda 250 pilot Hükümet yetkililerine sunulmak toplu istifa dilekçelerini imzaladı" dedi.İstifa kararının hazırlanan yeni ekonomik yönetmelikteki adaletsizlikten kaynaklandığını söyleyen Minavi, pilotlardan idareci olan belli bir kesime ayrıcalık yapıldığını iddia etti. Minavi, yeni yönetmeliğin iş kanununa aykırı olduğunun tespit edildiğini toplu istifa kararının birliğin dün düzenlediği olağanüstü toplantı sonrasında alındığını dile getirdi. Toplu istifa dilekçelerinin Mısır Hükümeti Bakanlar Kurulu ve Mısır Hava Yolları yönetimine sunulacağını belirten Minavi, dünyada pilotlara yıllık yüzde 5 enflasyon zammı yapıldığını ancak bunun kendilerine 2005 yılından bu yana uygulanmadığını vurguladı. Öte yandan, Mısır Pilotlar Birliği sözcüsü Pilot Ali Hatim körfez ülkelerindeki havayolu şirketlerinde çalışan mısırlı pilotların ülkeden göç etmeye zorlandığını söyledi.Dünyada 65 ülkeye 81 uçakla yolcu taşıyan Mısır Hava Yolları'nda toplam 800 pilotun görev yaptığı bildiriliyor.
