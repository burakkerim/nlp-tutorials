Çocukların astımdan sonraki en önemli sorunu!
Çocuklarda, astımdan sonra en sık görülen kronik sorunun diş çürükleri olduğunu belirten Doç. Antony, çürüklerin kalp ve böbrek hastalıklarına yol açabildiğine vurgu yaptı.
Çocukların sağlıklı dişlere ve diş etlerine, bir ömür boyu sahip olmaları için erken kazanılan doğru alışkanlıkların önemli olduğunu vurgulayan Çocuk Alerji ve İmmunoloji Uzmanı Doç. Dr. Akgül Akpınarlı Antony, Şubat ayının Amerika’da “Ulusal Çocuk Diş Sağlığı Farkındalık Ayı” olduğunu belirtti.ANNE-BABALAR AĞIZ BAKIMINDA DA ÖRNEK OLMALI “Sağlık ağızda başlar” diyen Doç. Antony, ağız sağlığının, çocukluk döneminde kazandırılması gereken bir alışkanlık olduğunu vurguladı, anne babalara önemli uyarılarda bulundu: “Çocuklarda diş çürükleri, en çok süt dişlerinden, kalıcı dişlere geçiş döneminde görülür. Zamanında müdahale edilmeyen diş çürükleriyle oluşan apseler nedeniyle, ciddi romatizmal hastalıklar, kalp ve böbrek sorunları oluşabilir.” Dr. Antony, çocukların sağlıklı dişlere sahip olması için, anne babaların öncelikle kendi diş sağlıklarına önem vermeleri gerektiğini belirtti, ailenin çocuğun rol-modeli olduğunu hatırlattı.
DİŞ BAKIMI BEBEKLİKTEN BAŞLATILMALIDoç. Dr. Akgül Akpınarlı Antony, çocukların sağlıklı dişlere sahip olması için yapılması gerekenleri ise şöyle sıraladı: • Anne adaylarının kendilerine ve dişlerine iyi bakması. • Bebeğin ilk 6 ay, mümkünse sadece anne sütü ile beslenmesi.• Anne sütünün yetersiz olduğu durumlarda fizyolojik başlıklı biberonların kullanılması.
• Bebekler ek gıdaya geçtikten sonra mümkün olan en kısa sürede, biberon yerine kaşık ve bardakla beslenmeye geçilmesi.• Bebeğin, uykuya geçerken biberon kullanma alışkanlığının, erken dönemde engellenmesi.• Beslenme tamamlandıktan sonra, bebeğin uykuya geçmesi. BEBEĞİN İÇECEKLERİNE ŞEKER, BAL, PEKMEZ KATMAYIN• Biberondaki içeceğe şeker, bal ve pekmez ilave edilmemesi.• Bebeğe biberonla beslenmeden sonra su içirilmesi.• İlk dişler ağızda görülmeye başlandığında ıslak ve temiz bir tülbentle veya gazlı bezle günde iki kez silinerek diş temizliğinin yapılması.• Özellikle iki yaşından sonra biberonla beslenmenin kesilmesi.• Parmak emme alışkanlığı varsa mümkünse emzik emme ile değiştirilmesi.• Parmak emme ve yalancı emzik alışkanlığı 2,5 yaşına kadar müsaade edilse de, sonrası için mutlaka bu alışkanlıkların bıraktırılması için gerekli yardımların alınması.DİŞ FIRÇALAMA YAŞI 2.5-3 • Diş fırçalamaya arka dişlerin çıktığı 2,5 - 3 yaşından sonra başlanması.• Çocuğun diş fırçalama alışkanlığı kazanmasının sağlanması.
• Ağız büyüklüğüne uygun, yumuşak ve naylon kıllardan üretilmiş diş fırçalarının kullanılması.• Büyük çocuklarda dişlerin mutlaka günde iki kez ve üç dakika boyunca fırçalanması.• Fırçalama işi yapılırken mutlaka diş aralarının ve kesici yüzeylerin de fırçalanması.• Hiç bir şikâyeti olmasa bile çocukların diş kontrollerinin yılda 2 kez düzenli yapılması.• Süt dişi bile olsa, çürük dişlerin mutlaka tedavi edilmesi.
