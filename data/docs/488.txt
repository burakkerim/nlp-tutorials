Sony'den dev zarar
Sony, Finansal raporunu açıkladı. Yapılan açıklamaya göre Japonya merkezli şirket son 3 ayda 1 milyar doların üzerinden zarar etti.
İlişkili Haberler
Sony’den radikal karar
Sony'nin yüzü güldü
Teknoloji devleri birbiri ardında finansal raporlarını yayınlamaya devam ediyor. Facebook, Samsung ve Twitter gibi şirketlerin ardından finansal karnesini yayınlayan Sony'nin 1 milyar doların üzerinden zarar ettiği açıklandı.
Yapılan resmi açıklamaya göre, bir önceki dönemde 600 milyon dolara yakın kar eden Japonya merkezli şirket, son 3 ayda 1.1 milyar dolar zarar etti.
Pek çok alanda faaliyet gösteren şirketin mobil departmanı zararda büyük rol oynarken, hack skandalı ile gündeme gelen film departmanı adeta şirketi sırtladı.
3 ayda 1.1 milyar zarar eden şirket, 2015 ile ilgili ümitlerini kesmiş değil. 2015 gelirlerinde yüzde 4'e yakın bir azalma beklediklerini açıklayan şirket yetkilileri, yılı 1.1 milyar dolar net kar ile tamamlamayı hedeflediklerini açıkladı. 
