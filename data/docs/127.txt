Renault'nun 'yaşanacak otomobiller' imzası değişti
Renault'nun yeni marka imzası "Passion for life" oldu.
Renault'dan yapılan açıklamaya göre, markanın duygulara daha çok ağırlık veren yeni tasarım stratejisi, insan hayatının farklı safhalarından ilham alıyor. 2012 yılından bu yana üretilen Clio, Captur, Twingo, Espace ve Kadjar, markanın imajına dinamizm kazandırma görevini üstleniyor.
Yaşanacak otomobiller sloganının varisi olan yeni "Renault, passion for life" imzası, markanın tüm modellerindeki rönesansı temsil ediyor.
Renault marka otomobiller, içindeki herkesin hayatlarını dolu dolu yaşamalarına izin vermeli. Otomobillerde bulunan faydalı yenilikler de gündelik hayatı kolaylaştırma misyonu üstleniyor. Renault logosu da markanın bu yeni ruhunu daha iyi yansıtmak üzere modernize edilerek yenilendi.
