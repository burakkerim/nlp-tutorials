GermanWings'in düşen uçağı 24 yaşında
Alman havayolları şirketi Lufthansa'nın bünyesinde bulunan GermanWings düşük fiyatlı tarifeli seferler düzenliyor. Köln ve Bonn merkezli olan GermanWings'in düşen uçağı Airbus A320'nin 24 yaşında olduğu açıklandı.
İlişkili Haberler
Fransa'da yolcu uçağı düştü: 150 ölü 
"Uçakta Türk yolcular da var"
"Airfleets.net" sitesinin haberine göre, söz konusu uçak 6 Şubat 1991'de Lufthansa'ya teslim edildi. 147 yolcu kapasitesine sahip olan uçak seferlerini "Mannheim" ismiyle gerçekleştiriyordu. GermanWings havayolu şirketi 1997 yılında kuruldu. 24 yaşındaki uçağın her gün Almanya'dan İspanya'ya düzenli seferler gerçekleştirdiği de iddialar arasında. Dünyanın en güvenli havayolu şirketleri arasında gösterilen Lufthansa'nın yan kuruluşu olan GermanWings, Türkiye'den de Sabiha Gökçen Havalimanı'ndan Almanya'ya uçuşlar gerçekleştiriyor.
GERMANWINGS UÇAĞI FRANSA'DA DÜŞTÜ 
Alman havayolları şirketi Lufthansa'ya ait GermanWings havayolu şirketinin Barselona'dan Düsseldorf'a giden uçağının Fransa'nın güneyinde düştüğü açıklandı. Uçakta 6 mürettebat toplam 150 kişi bulunuyordu.
