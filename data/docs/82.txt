Pele ameliyat oldu
Brezilyalı "efsane" futbolcu Pele, prostat sorunu nedeniyle Brezilya'da ameliyat edildi.
Brezilyalı eski yıldız futbolcu Pele, daha önce de tedavi gördüğü Sao Paulo kentindeki Albert Einstein Hastanesi'nde prostat ameliyatı oldu. Hastaneden yapılan açıklamada, 74 yaşındaki eski futbolcunun prostat sorunu nedeniyle ameliyat edildiği, sağlık durumunun "stabil" olduğu ve odasında dinlendirildiği belirtildi. GEÇEN YIL DA AMELİYAT OLMUŞTUAçıklamada, Pele'nin sağlık durumunun doktorlar Gustavo Caserta Lemos ve Fabio Nasri tarafından gözlemlendiği ve tedavisine başlandığı kaydedildi. Pele, aynı hastanede geçen yıl kasım ayında başarılı bir böbrek taşı ameliyatı geçirmişti. Taburcu edilmesinin ardından idrar yolundaki rahatsızlığı nedeniyle yeniden hastaneye kaldırılan Pele, 16 gün tedavi görmüştü.
