Facebook hack'lendi mi?
Facebook'ta yaşanan bir sorunun ardından milyonlarca kullanıcı site üzerinden paylaşım yapamadı. Sitenin hack'lendiği iddialarını yalanlayan Facebook, sorunu henüz çözebilmiş değil.
İlişkili Haberler
Facebook'ta yeni dönem
Facebook hakkında bilmediğiniz 10 özellik
Facebook'tan yeni uygulama 
Milyonlarca sosyal medya kullanıcının Facebook'ta yaşanan bir sorun yüzünden paylaşımda bulunamadığı bildirildi.
Verge'de yer alan habere göre, dün fotoğraf paylaşma bölümünde oluşan sorunu gidermek için harekete geçen Facebook, hatayı ortadan kaldırmak yerine sorunu daha da büyüttü.
Hala devam eden sorun yüzünden bazı kullanıcılar, platform üzerinden paylaşımda bulunmak istediklerinde paylaşımlarının sitenin güvenlik kriterlerine uymadığı uyarısıyla karşılaşıyor.
Facebook'ta yaşanan sorunun ardından tepkilerini rakip platform Twitter'da dile getiren kullanıcılar, sitenin hack'lenmiş olabileceği olasılığı üzerinde duruyor.
FACEBOOK HACK İDDİALARINI YALANLADI
Söz konusu sorun ile ilgili resmi bir açıklamada bulunan Facebook yetkilileri, sitenin hack'lendiği iddialarını yalanladı, sorunun platformdaki yapılandırma sisteminde yaşanan bir arızadan kaynaklanmış olabileceğini bildirdi. 
Facebook'ta geçtiğimiz aylarda da benzer bir sorun yaşanmış, ünlü hacker grubu Lizard Squad, siteyi hack'lediğini iddia etmişti.
