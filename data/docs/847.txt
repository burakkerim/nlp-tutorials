KKTC Cumhurbaşkanı Mustafa Akıncı Ankara’da
KKTC Cumhurbaşkanı Mustafa Akıncı, Cumhurbaşkanı Erdoğan ile yaşadığı “yavru vatan” polemiğinin ardından Ankara'ya geldi.
İlişkili Haberler
Erdoğan ile Akıncı arasında yavru vatan polemiği
Erdoğan'dan Akıncı'ya telefon
Akıncı'dan Erdoğan'a jet yanıt
Mustafa Akıncı özel röportajı
KKTC Cumhurbaşkanı Mustafa Akıncı, Esenboğa Havalimanı'nda Dışişleri Bakanı Mevlüt Çavuşoğlu ve Ankara Vali Yardımcısı Mehmet Ali Ulutaş tarafından karşılandı.Mustafa Akıncı, Ankara'da Anıtkabir'i ziyaret etti.
Dışişleri Bakanı Mevlüt Çavuşoğlu ve Ankara Vali Yardımcısı Mehmet Ali Ulutaş'ın eşlik ettiği Akıncı, Atatürk'ün mozolesine çelenk bırakarak saygı duruşunda bulundu.
Akıncı, daha sonra Misak-ı Milli Kulesi'ne geçti ve Anıtkabir Özel Defteri'ni imzaladı.
Akıncı, Cumhurbaşkanı Recep Tayyip Erdoğan, mevkidaşını Cumhurbaşkanlığı Sarayı'nda resmi törenle karşılayacak. Baş başa ve heyetler arası görüşmelerin ardından Erdoğan ve Akıncı, ortak basın toplantısı düzenleyecek.Cumhurbaşkanı Erdoğan, Akıncı onuruna akşam yemeği verecek. Daha sonra, iki lider Cumhurbaşkanlığı Sarayı'nda TRT Zümrüd-ü Anka Destanı gösterimine katılacak.
"YAVRU VATAN" POLEMİĞİMustafa Akıncı, cumhurbaşkanı seçildikten sonra yaptığı açıklamada, Türkiye ile "yavru vatan" ilişkisinden vazgeçilmesi gerektiğini belirterek, "Kardeşlik ilişkisi istiyorum. kendi evimizin efendisi biz olmalıyız" demişti.Bu sözlere sert tepki gösteren Cumhurbaşkanı Erdoğan, “Sayın Cumhurbaşkanının ağzından çıkanı kulağının duyması lazım” demişti.Erdoğan, "Türkiye'nin Kuzey Kıbrıs'a bakışı, evet yavru vatandır. Bundan sonra da yavru vatan olarak bakmaya devam edecektir. Bir ananın yavruya olan ilgisi, alakası neyse, bundan sonra da yine bu o ananın yavruya olan ilgisi aynen devam edecektir" ifadelerini kullanmıştı.
Erdoğan'a yanıt veren Akıncı, "yavruluktan kurtulup emeklemenin zamanı geldiğini" vurgulayarak, "Kıbrıs Türk toplumunu bir yavru olarak görmenin doğru olmadığını düşünüyorum. Varlığımızın kişiliği ve kimliğiyle tanınmasını istiyorum" şeklinde konuşmuştu.Erdoğan ve Akıncı, daha sonra telefonla görüşmüştü.
