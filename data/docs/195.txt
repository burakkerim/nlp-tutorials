Ömür boyu ehliyet dönemi kapandı
Karayolları Trafik Yönetmeliğinde Değişiklik Yapılmasına Dair Yönetmelik ömür boyu ehliyet dönemini kapattı. Ehliyetler sınıfına göre 5 ile 10 yılda bir yenilenecek. Yeni ehliyet alma daha da zorlaşacak.
İlişkili Haberler
Ehliyetine 2060 yılına kadar el konuldu
İşte yeni ehliyet ve kimlikler
İstanbul Sürücü Kursları ve Eğitimcileri Federasyonu (İSKEF) Başkanı Murat Tekin, bugünkü Resmi Gazete'de yayımlanan yeni yönetmeliğin sürücü kurslarına ilk defa başvuracaklar için 2 yıllık stajyerlik şartı getirdiğini söyledi.Sürücü kursuna başvuran, yazılı ve direksiyon sınavlarında başarılı olan kursiyerin, 2 yıl süreyle stajyer sayılacağını ifade eden Tekin, adayın bu sürede 75 ceza puan hakkı olacağını bildirdi.Tekin, bu sürede ceza puan hakkını dolduran adayın geçici ehliyetinin iptal edileceğini belirterek, bu kişilerin, ehliyet almak için yeniden sürücü kursuna müracaat etmesi gerektiğini kaydetti.EHLİYETLER DEĞİŞECEKYönetmelikle şu anda verilen 9 ehliyet sınıfının 18'e yükseldiğini ifade eden Tekin, "Bu ehliyetler de artık ömür boyu olmayacak. Otomobil, motosiklet gibi küçük ehliyetler 10, otobüs, kamyon gibi büyük ehliyetler 5 yılda bir değiştirilecek. Sürücüler, sağlık raporu aldıktan sonra ehliyetlerini değiştirebilecek. Böylelikle ömür boyu ehliyet önemi ortadan kalktı" dedi.Tekin, yönetmelik hükümeleri doğrultusunda, ülkedeki 24 milyonun üzerindeki ehliyetlerin 1 Ocak 2016'dan itibaren yenileneceğini belirterek, sürücülerin ehliyetlerini 15 lira karşılığında değiştirileceğini bildirdi."STAJYER EHLİYET YÖNETMELİĞİ 2016'DA YÜRÜRLÜĞE GİRECEK"İSKEF Başkanı Murat Tekin, stajyer ehliyete geçiş, ehliyetlerin değiştirilmesi ve yeni ehliyetlerin verilmesi uygulamasına 1 Ocak 2016'da geçileceğini belirterek, zor olan ehliyet alma aşamasının bu tarihten itibaren daha da zorlaşacağını dile getirdi."TEK HAMLEDE GERİ GERİ İKİ ARAÇ ARASINA PARK ETMEK ZOR"İSKEF Başkanı Tekin, Direksiyon Sınav Yönergesi'nde yapılan değişiklikle sürücünün tek hamlede bir aracın, bir buçuk boy büyüklüğü kadar bir alana park edememesinin asli kusur olmadığını söyledi.Tekin, sözlerini şöyle sürdürdü:"10-15 yıllık sürücüler bile bunu tek hamlede yapamamaktadır. Bu önemli bir kriterdir, sürücü bunu mutlaka yapmalıdır. Ancak iki araç arasına geri geri gelip, bir buçuk boy araç büyüklüğünde bir alana girmesi tek hamlede zordur. Asli kusur olmadığından adaya ya ikinci hak verilmeli ya da makul bir süre tanınmalı. Yönergede bu yönde bir değişiklik yapılmasını istiyoruz."
