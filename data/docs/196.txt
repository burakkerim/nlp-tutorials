İşte yeni ehliyet ve kimlikler
İçişleri Bakanı Efkan Ala, değişmesi öngörülen ehliyet ve kimlik örneklerini gösterdi.
İlişkili Haberler
24 milyon ehliyet değişecek
İçişleri Bakanı Efkan Ala, konuk olduğu AA Editör Masası'nda soruları cevaplandırdı.Efkan Ala, yeni ehliyet ve kimlik örneklerinin bulunduğu fotoğrafları gösterdi.
"İÇİNDE GİZLİ BİLGİ OLACAK"Yeni kimliklerin tek renk olduğunu belirten Bakan Ala, "Kimlik belgesinde bir çip var. Bunlar TÜBİTAK tarafından geliştirildi. Taklit ve tahrif edilemeyecek biçimde. Birçok bilgi içerisinde gizli olacak. Vatandaşımız bunu taşıdığında birçok işlemi buradan yapabilecek" dedi.
EHLİYETLER İÇİN BİR YILLIK SÜRE
Sürücü belgelerine ilişkin çalışmaların devam ettiğini ifade eden Ala, şöyle konuştu: "Kısa zamanda faaliyete geçireceğiz. Kimliklerle ilgili yasa çıktığı zaman bir düzenleme var yasamızda. Onu bekliyoruz. O madde çıkınca kimlikler de dağıtılmaya başlanacak. 3 yıl içinde bunun bitirilmiş olacağını düşünüyoruz. Ehliyetler için de biz nüfusa devredeceğiz. Onun için bir zaman alacak, bir yıl gibi. Orada da yeni düzenlemeler yapacağız.İkisi de ciddi projeler ve projeleri kısa zamanda gerçekleştirmeye çalışıyoruz. Hem mevzuat düzenlemelerini yapıyoruz hem teknik düzenlemelerini yapıyoruz."
