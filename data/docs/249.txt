Emre ve Diego ilk 11'de!
Fenerbahçe, Medicana Sivasspor maçına hazırlanıyor. İsmail Kartal'ın ilk 11'i neredeyse belirlendi.
Zirve yarışını sürdüren Fenerbahçe, Spor Toto Süper Lig'in 30.haftasında deplasmanda Medicana Sivasspor ile karşılaşacak. Teknik direktör İsmail Kartal ilk 11'ini neredeyse belirledi.
Sivas'ta kalede Volkan Demirel görev yapacak. Savunmada Bruno Alves'in yokluğunda Gökhan, Bekir, Egemen ve Caner görev yapacak.
Orta sahada sakatlıktan kurtulan Emre, Mehmet Topal ile birlikte savunma görevini üstlenecek. Bu ikilinin önünde son maçların formda ismi Diego görev alacak. Meireles'in ise maça kulübede başlaması bekleniyor.
Hücum hattındaysa alternatif daha fazla. Sağ tarafta yine Kuyt'ın oynamasına kesin gözüyle bakılıyor. Webo ve Sow formaya en yakın isimler olarak görünse de, Emenike bu isimleri zorlayan bir diğer oyuncu olarak öne çıkıyor.
Öte yandan sarı lacivertlilerin son antrenmanını Amsterdam’dan gelen Amsterdamsche FC Genç Futbol Takımı da izledi ve antrenman sonunda Dirk Kuyt’la fotoğraf çektirdi.
Bu arada Fenerbahçe maç için ögleden sonra uçakla Sivas'a gidecek. Sarı lacivertli kafile maçın hemen sonrasında İstanbul'a dönecek ve Kayseri Erciyesspor maçının hazırlıklarına başlayacak.
