Edirne'de şiddetli sağanak ve fırtına: 3 yaralı
Edirne'de şiddetli sağanak ve fırtına, hayatı olumsuz etkiledi. Şiddetli fırtına nedeniyle ağaç devrilen 3 kişi yaralandı.
Edirne'de, şiddetli fırtına nedeniyle üzerine ağaç devrilen 3 kişi yaralandı. Aniden bastıran şiddetli sağanak ve fırtına kentte hayatı olumsuz etkiledi. Fırtına dolayısıyla birçok cadde ve sokakta devrilen ağaçlar, yolların trafiğe kapanmasına neden oldu.Karaağaç Mahallesi'ne ulaşımın sağlandığı Tunca ve Meriç köprülerinde de ağaç devrilmesi sonucu ulaşım aksadı.Üzerine ağaç devrilen bir kişi yakınları tarafından hastaneye götürülürken araçla Meriç Köprüsü üzerinde mahsur kaldı. Haber verilmesi üzerine olay yerine gelen polis, sağlık ve itfaiye ekipleri, acı çektiği görülen vatandaşı araçtan çıkararak sedye yardımıyla ambulansa taşıdı. Kentte ağaç devrilmesi sonucu yaralanan 3 kişi, sağlık ekiplerince Trakya Üniversitesi Tıp Fakültesi Hastanesi'ne kaldırıldı.MAHSUR KALAN ÖĞRENCİLER KURTARILDIBu arada, şiddetli yağış ve fırtına nedeniyle Yıldırım Beyazıt Anadolu Lisesi spor salonunda mahsur kalan 30 ilkokul öğrencisini itfaiye ve polis ekipleri kurtardı. Öğrenciler, Edirne Belediyesine ait araçla evine götürüldü.Öğretmen Fatma Posta, gazetecilerin sorusu üzerine, şiddetli yağış nedeniyle çatıdan spor salonunun içerisine su dolduğunu bu nedenle öğrencilerin korktuğunu söyledi.Posta, öğrencilerle spor salonunda su bulunmayan bir alana sığındıklarını kaydetti.Ayrıca, Edirne Valiliği bahçesindeki ek bina ile kentteki bazı iş yeri ve evlerin çatıları fırtına dolayısıyla zarar gördü. Valilik bahçesindeki 3 resmi, 2 sivil araç, üzerine ağaç devrilmesi ve çatı parçaları gelmesi nedeniyle zarar gördü. Edirne Emniyet Müdürlüğü ekipleri, vatandaşları ve sürücüleri dikkatli olmaları yönünde uyardı.EDİRNE BELEDİYE BAŞKANI GÜRKAN TRAFİK POLİSİ OLDUEdirne Emniyet Müdürlüğü trafik ekipleri, fırtına ve sağanak nedeniyle kentin yoğun olan çeşitli güzergahlarında görev aldı. İlhami Ertem Caddesi'nde bulunan Edirne Belediye Başkanı Recep Gürkan da trafik ekiplerinin görevde olması ve trafiğin sıkışması nedeniyle caddedeki araçları yönlendirdi. Gürkan, cadde trafiğe açılana kadar çalışmasını sürdürdü. Gürkan yaptığı açıklamada, bugüne kadar bu şekilde şiddetli fırtına yaşamadığını söyledi.Kentteki birçok ev ve iş yerinin çatısının uçtuğunu, yollarda çukurlar meydana geldiğini aktaran Gürkan, şunları kaydetti:"Ekiplerimiz yollara devrilen pek çok ağacı bulunduğu yerden kaldırarak trafiğin açılmasına yardımcı oluyor. Şu an ekiplerimiz değişik kavşaklarda yer alıyor. İlhami Ertem Caddesi'nde de trafik sıkıştı. Ben de burada araçları yönlendirerek trafiğin açılmasına yardımcı oldum. Yaralanan vatandaşlarımız oldu. Acil şifalar diliyorum. Meteorolojiden fırtına ve yağışın olacağı duyumunu almıştık ama bu denli olacağını tahmin etmiyorduk."
