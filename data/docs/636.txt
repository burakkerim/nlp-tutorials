Beylikdüzü'de üç TIR birbirine girdi: 3 yaralı
İstanbul’un Beylikdüzü ilçesinde 3 TIR'ın karıştığı zincirleme trafik kazasında 3 kişi yaralandı. Araçta sıkışan bir kişi, yaklaşık 1 saat süren çalışma sonucu çıkartılabildi.
Beylikdüzü ilçesi Liman Caddesi’nde saat 05.00 sıralarında park halinde duran TIR'a başka bir TIR arkadan çarptı. Araçların kaza yaptığını gören Mehmet Harmankaya yönetimindeki bir diğer TIR da duramayarak önündeki TIR'a arkadan çarptı. Zincirleme kazada 3 kişi yaralandı. Yolcu bölümündeki Faruk Akçakaya araç içinde sıkıştı.
Zincirleme kazada 3 kişi yaralandı. Yolcu bölümündeki Faruk Akçakaya araç içinde sıkıştı.
Olay yerine gelen itfaiye ekipleri, yolcu kabininde sıkışan Faruk Akçakaya'yı kurtarmak için çalışma başlattı.
Akcakaya, itfaiye ekiplerinin yaklaşık bir saat süren çalışması sonucu sıkıştığı yerden çıkartıldı.Ambulanslarla hastaneye kaldırılan yaralılıların hayati tehlikesinin bulunmadığı öğrenildi.
