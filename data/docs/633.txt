Rus turist sayısı yüzde 18 düştü
Petrol fiyatları ve Rubledeki düşüş, tatil için Türkiye'yi tercih eden Rus turistleri de vurdu.  Ülkemize Rusya'dan gelen turist sayısı Kasım ayında yüzde 18 düştü.
Kültür ve Turizm Bakanlığı verilerine göre Türkiye'ye gelen yabancı ziyaretçi sayısı Kasım ayında geçen yılın aynı ayına göre yüzde 1.19 artışla 1.73 milyon oldu. Yılın ilk 11 ayında ise yabancı ziyaretçi sayısı yüzde 5.35 artışla 35.26 milyon olarak gerçekleşti.
TURİST SAYISI ARTTI, RUSLAR AZALDI
Turist sayısındaki genel artışa karşılık, Rusya'dan gelen turist sayısı Kasım ayında, geçen yılın aynı ayına göre yüzde 18.45 düşüşle 63 bin kişiye geriledi. Rusya'dan gelen turist sayısı, geçen yılın aynı ayında, bir önceki aya göre yüzde 6.11 artışla 77 bine çıkmıştı.
Kırım ve Ukrayna sorunu nedeniyle Batı'nın yaptırımlarıyla karşılaşan Rusya, petrol gelirlerinde kayıp yaşamış ve Ruble, Dolar karşısında hızlı bir şekilde değer kaybetmişti.
11 AYLIK DÖNEMDE ARTIŞ
Rusya'dan gelen turist sayısı Ekim ayında da yüzde 29.0 düşmesine karşılık, yılın ilk 11 aylık dönemde yüzde 5.29 artışla 4.43 milyon kişiye yükseldi.
'Türkiye, dünyada turizm markası'
