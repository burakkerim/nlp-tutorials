Tamamen yapay kalp nakledilen hasta öldü
Fransa’da "tamamen yapay kalp" nakledilen ikinci hasta, ameliyattan 9 ay sonra hayatını kaybetti. 2013'te ilk tamamen yapay kalp nakli yapılan 76 yaşındaki hasta da 3 ay sonra ölmüştü.
İlişkili Haberler
Tamamen yapay kalp takılan hasta taburcu edildi
Yapay kalple dünya rekoru
100. yapay kalp takıldı
Yapay kalp üreten Carmat'tan yapılan açıklamada, ismi açıklanmayan 69 yaşındaki hastanın kan dolaşımı sorunuyla cumartesi günü Nantes kentinde daha önce ameliyat olduğu hastaneye kaldırıldığı ancak müdahaleye rağmen kurtarılamadığı bildirildi.Ameliyat sırasında yeni yapay kalp takılmasına ve kan dolaşımı normale dönmesine rağmen hastanın yaşatılamadığı kaydedilen açıklamada, üretilen yapay kalbin öngörüldüğü gibi işlev gördüğü ve hastanın ölümüne neden olacak bir unsur bulunmadığı savunuldu.İlk tamamen yapay kalp ameliyatı, Paris’te Georges Pompidou Hastanesi’nde 18 Aralık 2013'te yapılmış, 76 yaşındaki hasta yaklaşık üç ay sonra hayatını kaybetmişti. Yine aynı hastanede doktorlar, geçen ay profesör Christian Latremouille başkanlığında üçüncü kez "tamamen yapay kalp" nakli gerçekleştirmişti.Pıhtılaşma gibi sorunlara yol açabilecek plastik maddeler yerine inek derisi kullanılarak yapılan tamamen yapay kalp, kalbin görevini taklit ediyor, otomatik kan dolaşımını sağlıyor.Yapay kalpteki birçok sensör ve mikroişlemci, her türlü veriyi analiz ediyor. Veriler sayesinde kan pompalama hızı kontrol altında tutuluyor ve kalp atışı düzenleniyor. Bu kalp, kişinin hareketlerine göre kan akışını hızlandırabilmesi ve yavaşlatabilmesi bakımından diğer yapay kalplerden farklılık gösteriyor.
