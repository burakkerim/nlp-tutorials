Fikirtepe’nin ünü New York’a ulaştı
Fikirtepe’yi ziyaret eden New York Kültür ve Turizm Daire Başkanı Marty Markowitz, ABD’li yatırımcılara bölgedeki kentsel dönüşüm projelerini tavsiye edeceğini söyledi.
İlişkili Haberler
Fikirtepe'de kentsel dönüşüm
Fikirtepe'de kentsel dönüşüme kuşbakışı
İstanbul’da kentsel dönüşüm projelerinin en fazla yapıldığı bölgelerin başında gelen Fikirtepe’yi, New York Kültür ve Turizm Daire Başkanı Marty Markowitz ziyaret etti.Hürriyet gazetesinden Gülistan Alagöz'ün haberine göre, Baysaş İnşaat’ın davetlisi olarak Fikirtepe’ye gelen ve bölgedeki gayrimenkul projelerini inceleyen Markowitz, “ABD’li yatırımcılar İstanbul’a yatırım yapmak istiyorlar. Buraya yatırım yapmak mantıklı olacak. Şehriniz yatırımcılar için oldukça avantajlı. New York’ta böylesine büyük proje görmedik” dedi. Kadıköy ilçesine bağlı bölgede yapılan dönüşüm çalışmalarını başarılı bulduğunu belirten Markowitz, bölgenin Ataşehir’deki Uluslararası Finans Merkezi’ne de komşu olmasıyla öne çıktığını ifade etti. İstanbul’daki gayrimenkul fiyatlarının ABD’nin altında olduğunu belirten Marty Markowitz, ABD’li yatırımcılara Fikirtepe’yi tavsiye edeceğini dile getirdi. ''PLATFORM ÇALIŞIYOR''İstanbul 216 projeleri için 80 milyon dolar yatırım yaptıklarını belirten Baysaş İnşaat Yönetim Kurulu Başkanı Şemsettin Aydın, 580 konuttan meydana gelen projenin yüzde 42’sinin satıldığını dile getirdi. Fikirtepe’de 4 yıldır kentsel dönüşümün devam ettiğini ve sürecin hızlandığını belirten Aydın şunları söyledi: “ Fikirtepe’de yatırım yapan müteahhitler olarak bir platform kurduk. Kentsel dönüşüm sürecinde yaşanan sorunları ve çözüm yollarını Çevre ve Şehircilik Bakanlığı yetkilileri ile görüşüyoruz. Bölgeye yapılacak alt yapı yatırımlarını planlıyoruz.”''İŞADAMI OLSAM EV ALIRDIM''Baysaş İnşaat Fikirtepe’de hayata geçirilen İstanbul 2016 konut projesini gezen Marty Markowitz, “Politikacı yerine işadamı olsam kesin buradan ev alırdım. Ancak ABD’e bir politikacının yabancı bir ülkeden mülk edinmesi soruşturmalara neden olabilir” dedi. Markowitz, 23 yıllık eyalet senatörlüğü görevinin ardından Brooklyn’de belediye başkanlığı yaptı. Brooklyn’de yaşanan değişimin mimarı olarak bilinen Markowitz, Red Hook Yat Terminali ve Prospeck Height Arena gibi yapıları şehre kazandırdı.
