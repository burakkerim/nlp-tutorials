Akdeniz'de binlerce göçmen kurtarıldı
İtalyan sahil güvenlik ekipleri geçtiğimiz 24 saat içerisinde Akdeniz'de 3 binden fazla kaçağı kurtardı.
Ekipler, Sicilya açıklarında 17 ayrı operasyon gerçekleştirdi. 13 gemiyle yürütülen operasyonda 3 bin 700'den fazla kaçak kurtarılarak, İtalya kıyısına taşındı. 1 yıl içerisinde 35 binden fazla kaçağın Ortadoğu ve Afrika ülkelerinden Avrupa'ya ulaştığı belirtiliyor. 
Tehlikelerle dolu bu yolculukta 1 yılda bin 750 kaçağın öldüğü vurgulanıyor. 
Avrupa Birliği liderleri, kaçak ölümlerinin önüne geçmek için Akdeniz'deki arama kurtarma çalışmalarına ayrılan bütçenin üç kat artırılmasına karar vermişti.
