SpaceX roketi fırlatıldı
Uzay aracı ve roket üreticisi SpaceX'in Uluslararası Uzay İstasyonu'na (UUİ) malzeme taşıyan "Falcon 9" roketi, Florida'daki Cape Canaveral üssünden başarıyla fırlatıldı.
İlişkili Haberler
SpaceX kapılarını açtı
SpaceX'ten bir ilk 
Roketin taşıdığı Dragon kapsülünün, cuma günü altı astronotun görev yaptığı UUİ'ye varması bekleniyor. 21 Mayıs'a kadar UUİ'de kalması planlanan kapsülde bin 800 kilogram teknik malzeme, yiyecek ve uzaya gönderilen ilk espresso makinesi bulunuyor. UUİ'de görevli İtalyan astronot Samantha Cristoforetti, Twitter'dan gönderdiği mesajında "Dragon'un üç gün sonra kapımıza gelecek olması inanılmaz bir şey" ifadesini kullandı.Kasım ayından bu yana UUİ'de bulunan ve Amerikalıların filtre kahvesinden şikayet eden Cristoforetti için özel bir espresso makinesi üretilmişti. Falcon 9'un dün fırlatılması öngörülmüştü. Ancak roketin fırlatılışı, kötü hava koşulları nedeniyle bir gün ertelenmişti. Bu arada Dragon kapsülü ayrıldıktan sonra okyanustaki platforma iniş yapmayı deneyen Falcon 9 roketi, yine başarılı olamadı. Daha önce yapılan iki deneme de başarısızlıkla sonuçlanmıştı. SpaceX Başkanı Elon Musk, yaptığı açıklamada roketin okyanusa fazla sert indiğini belirtti. Şirket, haziran ayında UUİ'ye yeniden malzeme gönderecek. Falcon 9'un inişi konusunda da yeniden deneme yapılacak. SpaceX, roketleri ıskartaya çıkarmaktansa yeniden kullanmak istiyor. Amerikan Havacılık ve Uzay Dairesi (NASA), uzay mekiklerinin 2011'de emekliye ayrılmasının ardından UUİ'ye ikmal için SpaceX Şirketi ile anlaşmıştı. SpaceX, şimdiye kadar UUİ'ye 7 sefer düzenledi.
