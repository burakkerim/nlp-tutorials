Toyota, yeni Avensis'i ilk kez Cenevre'de tanıtacak
Toyota, yeniden tasarlanan Avensis’i ilk kez Cenevre Motor Show’da beğenilere sunacak.
Toyota, baştan sona yeniden tasarlanan Avensis’i 3-15 Mart tarihlerinde gerçekleştirilecek Cenevre Motor Show’da ilk kez tanıtacağını açıkladı.
Yeni Avensis, Toyota’nın Fransa’daki ED2 tasarım stüdyosunda tasarlandı ve Belçika’daki Ar&Ge merkezinde geliştirildi. İngiltere’deki fabrikada üretilen yeni Avensis yenilikçi konforu, güvenlik donanımları, verimli ve performanslı sürüş sunan yeni motor seçenekleriyle dikkati çekiyor. Yeni Avensis, lüks otomobil tercihindeki kullanıcılar kadar, filo müşterilerine de hitap ediyor.
