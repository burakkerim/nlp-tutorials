Galatasaray zirve yarışında geri adım atmadı
Ezeli rakipleri Fenerbahçe ve Beşiktaş'la birlikte şampiyonluk mücadelesi veren Galatasaray, Torku Konyaspor engelini 1-0'la aştı. 85. dakika bekleyen sarı-kırmızılı taraftarlar Selçuk İnan'ın golüyle rahat bir nefes aldılar. Bu kritik galibiyetle Cim Bom maç fazlasıyla zirveye yerleşerek ezeli rakiplerinin puan kaybetmesini bekleyecek.
İlişkili Haberler
İşte 3 büyüklerin kalan maçları
Galatasaray-Torku Konyaspor maçından kareler
Şampiyonluk adaylarından Galatasaray, Spor Toto Süper Lig'in 30. haftasında Aykut Kocaman yönetimindeki Torku Konyaspor'u konuk etti. Golü bulmukta zorlanan ve taraftarl korkutan sarı kırmızılılar, Türk Telekom Arena'da oynanan mücadeleyi 1-0 kazandı ve şampiyonluk yoluna kayıpsız devam etti. Galatasaray'a galibiyetini getiren golü 85. dakikada Selçuk İnan kaydetti. Salçuk böylece 4. sezonunda da 40 maç barajına ulaşıp Galatasaray tarihine geçtiği maçın kahramanı da oldu.
Bu kritik galibiyetle Galatasaray puanını 67'ye çıkarıp maç fazlasıyla lider olurken, Torku Konyaspor 38 puanda kaldı.
Sarı-kırmızılı ekip, ligde son oynanan Akhisar Belediyespor maçının 11'inde 3 değişiklikle Torku Konyaspor karşısına çıktı. Sarı kart cezalısı olmaları nedeniyle Akhisar Belediyespor müsabakasında yer alamayan Aurelien Chedjou ve Felipe Melo yeniden kadroya dönerken, bu müsabakaya yedekler arasında başlayan Olcan Adın da Torku Konyaspor maçının ilk 11'inde yer aldı.
Akhisar Belediyespor maçının 11'inde yer alan isimlerden Hakan Balta ve Emre Çolak yedekler arasında maça başladı. Yine bu maçta sarı kart cezalısı durumuna düşen Alex Telles kadroda bulunmadı.
Ligin ilk yarısında rakibine 5-0'la mağlup olan Torku Konyaspor deplasmanda maça hızlı başladı. Yeşil-Beyazlılar henüz 4. dakikada Malangu yakaladığı fırsatı değerlendiremedi.
KONYASPOR TEHLİKELİ GELDİ 
Malangu kaleyi karşısına alıp vurdu ancak Muslera üzerine gelen topu kontrol etmeyi başardı.
Hızlı başlayan rakibi karşısında oyunda dengeyi kurmakta zorlanan Galatasaray, kalesinde de pozisyonlar görmekten kaçamadı. Önce Malangu ile yoklayan Torku Konyaspor, 5 dakika sonra bu sefer eski bir Galatasaraylı Hasan Kabze ile net bir fırsattan yararlanamadı.
HASAN KABZE, MUSLERA'YA TAKILDI 
Torku Konyaspor bu kez Hasan Kabze ile gole çok yaklaştı. Sol çaprazdan ceza alanına giren Kenan'ın pasında Hasan'ın kaleye şutu Muslera'da kaldı.
İlerleyen dakikalarda oyunda dengeyi kuran ardından da pozisyon üstünlüğünü de ele geçiren Galatasaray, Chedjou ve Bruma ile gole yaklaştı.
ÖNCE CHEDJOU ARDINDAN BRUMA! 
Sneijderin ceza alanına ortasında Chedjou'nun kafa vuruşunda son anda Kaya topu çeldi. Ardından boşta kalan topa Bruma vurmak istedi ama zayıf vuruşu yine Kaya'da kaldı.
KISA SÜRELİ GERGİNLİK 
Topsuz alanda Ali Turan ve Burak Yılmaz arasında bir gerginlik yaşandı. Saha bir anda karıştı ancak iki oyuncu daha sonra sarılarak birbirlerinden özür dilediler.
İlk yarının sonlarına doğru maçın başındaki temposunu yeniden yakalayan Torku Konyaspor, Galatasaray kalesine tehlikeli gelmeye başladı. Yeşil-Beyazlı forvetler, Muslera'yı geçme konusunda bir türlü başarılı olamadılar.
KONYASPOR GOLE YAKLAŞTI! 
Kaleyi karşısına alan Kenan Özer çok etkili bir şut attı ancak Muslera güzel bir kurtarışla topu kornere çelmeyi başardı.
Yakalanan net pozisyonlara rağmen iki takım da gole ulaşmayınca ilk 45 dakika 0-0 sona erdi.
TT Arena'da ikinci yarı oldukça tempolu başladı. Erken golü bularak ilerleyen dakikalarda strese girmek istemeyen Cim Bom, Konya kalesine maçın başından itibaren tehlikeli gelmeye başladı.
CİM BOM GOLLE BURUN BURUNA! 
Sabri'nin ceza alanına ortasında Burak'tan seken top boşta kaldı ve topa Sneijder vurdu ama savunmadan seken top kornere gitti.
Konya kalesindeki ataklarını arttıran  Galatasaray, maçın en net pozisyonundan yararlanamadı.
BURAK NET POZİSYONU DEĞERLENDİREMEDİ 
Sol kanattan kullanılan köşe vuruşunda Sneijder'in ortasında Hakan Balta'nın kale sahasına indirdiği topu Burak, kısa mesafeden ağlara gönderemedi.
Israrla golü arayan Galatasaray, 85. dakika kaptanı Selçuk İnan'la mutlu sona ulaştı.
GOL 85.DK (SELÇUK İNAN): 
Sneijder'in ceza alanına ortasında kafalardan seken topu arka direkte Melo kale sahasına çevirdi ve Selçuk topu yakın mesafeden topu filelere yolladı
Kalan dakikalarda başka gol olmayınca Galatasaray, zorlu maçtan 1-0 galip ayrıldı.
