Doğuş Grubu'ndan Şanlıurfa'da eğitime destek
Doğuş Grubu, eğitime destek yatırımlarına bir yenisini daha ekleyerek Şanlıurfa’da Ayhan Şahenk Mesleki ve Teknik Anadolu Lisesi’nin yapımını gerçekleştirdi.
Şanlıurfa Valiliği’nin ev sahipliğinde 5 Mart Perşembe günü gerçekleşen okulun resmi açılış törenine Cumhurbaşkanı Recep Tayyip Erdoğan'ın eşi Emine Erdoğan, Milli Eğitim Bakanı Nabi Avcı, Aile ve Sosyal Politikalar Bakanı Ayşenur İslam'ın yanı sıra, Şanlıurfa Valisi İzzettin Küçük, Şanlıurfa Milletvekili Doç. Dr. Zeynep Karahan Uslu, Şanlıurfa Belediye Başkanı Celalettin Güvenç, Şanlıurfa İl Milli Eğitim Müdürü Metin İlci, Doğuş Grubu Yönetim Kurulu Başkanı Ferit Şahenk ve Doğuş Grubu CEO’su Hüsnü Akhan katıldı.
ŞANLIURFA'DAKİ İKİNCİ OKULDoğuş Grubu’nun kurucusu merhum Ayhan Şahenk'in “Yatırımların en büyüğü insana yapılan yatırımdır” sözleri ışığında yapımına başlanan ve 32 bin metrekarelik alanda yaklaşık 15 milyon TL’lik kaynakla Direkli Mahallesi’nde inşa edilen Ayhan Şahenk Mesleki ve Teknik Anadolu Lisesi, Doğuş Grubu’nun Şanlıurfa’da eğitime kazandırdığı ikinci okul olma özelliğini taşıyor.Eğitim başta olmak üzere Türkiye’nin ekonomik kalkınma sürecine katkı sağlayacak pek çok kurumsal sosyal sorumluluk projesi yürüten Doğuş Grubu, 2011 yılında Eyyübiye’de bulunan Şan
lıurfa Ayhan Şahenk Kız Teknik ve Meslek Lisesi ve Yurdu’nun ardından, tam donanımlı bir eğitim kompleksi yaratma hayaliyle bugün yaklaşık 1000 öğrencinin eğitim gördüğü Ayhan Şahenk Mesleki ve Teknik Anadolu Lisesi’nin çalışmalarını başlattı.
24 DERSLİK VARDoğuş Holding’in bağışıyla Ayhan Şahenk Vakfı tarafından yaptırılan lisede 24 derslik, 200 yataklı erkek öğrenci yurdu, çok amaçlı konferans salonu, spor salonu, 2 bilgisayar odası ve laboratuvar, iki ayrı binadaki elektrik, inşaat teknolojisi, tesisat teknolojisi ve iklimlendirme olmak üzere 4 atölye ile 2 basketbol sahası bulunuyor.
Buna ek olarak, Türkiye’de İngilizce eğitim veren ilk ve tek tarım fakültesi olma unvanını taşıyan Niğde Üniversitesi bünyesindeki Ayhan Şahenk Tarım Bilimleri ve Teknolojileri Fakültesi ile Öğrenci Yurdu da 2013 yılında Doğuş Grubu tarafından eğitime kazandırıldı.
 FERİT ŞAHENK: BİZLER İÇİN FEVKALADE ONUR VERİCİTörende bir konuşma yapan Doğuş Grubu Yönetim Kurulu Başkanı Ferit Şahenk, Türkiye'nin genç ve dinamik nüfusunun aynı zamanda ülkenin en önemli stratejik gücünü oluşturduğunu vurguladı. Bu nüfusun daha iyi eğitim şartlarına kavuşması ve geleceğe daha iyi hazırlanmasının herkesin sorumluluğunda olduğunu ifade eden Şahenk, "Doğuş Grubu olarak, eğitime katkıyı da bu çerçevede değerlendiriyor ve çalışmalarımızı bu bilinçle yürütüyoruz" dedi.
