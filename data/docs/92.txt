Sevilla işi şansa bırakmadı
UEFA Avrupa Ligi’nin son şampiyonu Sevilla, Fiorentina’yı 3-0 yenerek finale çıkma yolunda çok büyük avantaj yakaladı. Yarı finalin diğer maçında İtalya'nın Napoli takımı, Ukranya ekibi Dnipro ile 1-2 berabere kaldı.
İlişkili Haberler
Napoli’ye Dnipro şoku
UEFA Avrupa Ligi yarı final ilk maçında son şampiyon Sevilla, Fiorentina’yı 3-0’la adeta darmadağın etti.
5. dakikada ilk tehlikeyi Fiorentina yakaladı. Ara pasla rakip ceza sahasına ilerleyen Mario Gomez, topu üstten dışarı attı.
17’de Aleix Vidal, Bacca’nın pasını ceza saha içerisinde yerden bir vuruşla Fiorentina ağlarına gönderdi.
19’da Mati Fernandez kale ağzında bomboş pozisyonda topu üstten dışarı göndererek Fiorentina’yı bir golden etti.
23’te Reyes’in uzaktan sert şutu kaleci Neto’nun ellerinde kaldı.
25’te Fiorentina tehlikeli geldi. Tomovic’in kaleye paralel gönderdiği topta Salah’ın vuruşunu kaleci Rico son anda kornere attı.
52’de Sevilla farkı ikiye çıkarttı. Vitolo’nun pasında ceza sahasına giren Aleix Vidal terse yatan kaleci Neto’yu avlayarak kendisinin ve takımının ikinci golünü attı.
68’de Badelj ile Mbia kafa kafaya çarpıştı. Fiorentina’lı Badelj, 69’da, Mbia ise 73’te oyundan çıkmak zorunda kaldı.
74. dakikada Bacca’nın yerine oyuna giren Gameiro, 29 saniye sonra Aleix Vidal’in pasına ayak koyarak Sevilla’yu 3-0 üstünlüğe taşıdı. Fransız forvet bu sezon oyuna sonradan girip dokuzuncu golünü kaydetti.
