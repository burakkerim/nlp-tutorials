İşte 30. haftanın hakemleri
Spor Toto Süper Lig’in 30. haftasında oynanacak maçlarda görev alacak hakemler açıklandı.
Ligde 30. hafta heyecanı yarın oynanacak 3 karşılaşma ile start alıyor. Şampiyonluk mücadelesi veren Galatasaray, yarın saat 20.00’de Torku Konyaspor’u ağırlayacak. Kritik mücadelede Barış Şimşek düdük çalacak. Fenerbahçe’nin Medicana Sivasspor ile oynayacağı deplasman mücadelesinde ise Halis Özkahya görev alacak. Zirve mücadelesi veren bir diğer ekip Beşiktaş’ın Gaziantepspor ile oynayacağı müsabakada ise hakem Tolga Özkalfa olacak.  Spor Toto Süper Lig’in 30. haftasında görev alacak hakemler şöyle:  8 Mayıs Cuma 20.00 Eskişehirspor - Kasımpaşa (Bülent Yıldırım) 20.00 Galatasaray - Torku Konyaspor (Barış Şimşek) 20.00 SAİ Kayseri Erciyesspor - Mersin İdmanyurdu (Fırat Aydınus)  9 Mayıs Cumartesi 13.30 Gençlerbirliği - Akhisar Belediyespor (Süleyman Abay) 16.00 Bursaspor - Kardemir Karabükspor (Ali Palabıyık) 19.00 Medicana Sivasspor - Fenerbahçe (Halis Özkahya) 19.00 Balıkesirspor - İstanbul Başakşehir (Özgür Yankaya)  10 Mayıs 2015 Pazar 16.00 Çaykur Rizespor - Trabzonspor (Mustafa Kamil Abitoğlu) 19.00 Beşiktaş - Gaziantepspor (Tolga Özkalfa)
