NTV Radyo'ya, 'en iyi haber radyosu' dalında oskar ödülü
Ulusal Radyo Platformu Oydar tarafından düzenlenen 1. Oydar Radyo Oskarları ödülleri, Cemal Reşit Rey'de düzenlenen törenle sahiplerine verildi.
Türkiye radyolarının en iyilerinin belirlendiği yarışmanın ödül gecesi Beykoz Belediyesi ile Özel Radyo Yayıncıları Derneği ÖRYAD'ın da desteğiyle gerçekleştirildi.
Düzenlenen törene; aralarında Atiye, Ayşegül Aldinç, Orhan Ölmez, Hakan Eratik ve Yeşim Salkım'ın olduğu pek çok ünlü isim katıldı. Müzik sektörüne katkıda bulunan radyocuları daha kaliteli işler yapmaya teşvik etmeyi ve iyi örneklerin ödüllendirilmesini hedefleyen Radyo Oskarları'nda 18 kategoride ödüller sahiplerini buldu.
NTV Radyo Yayın Yönetmeni Ayşegül Akın Asal, ''En İyi Haber Radyosu'' ödülünü alırken...
DOĞUŞ YAYIN GRUBU 3 ÖDÜL BİRDEN ALDINTV Radyo, ''En İyi Haber Radyosu'' kategorisinde, Kral Medya Genel Koordinatörü Mehmet Akbay ise Kral FM'de yayınlanan "Mehmet'in Gezegeni" adlı programıyla ''En İyi Konuk Programı'' kategorisinde ödül aldı ve ''Radyoya Değer Katanlar Özel Ödülü'ne" layık görüldü.
Kral Medya Genel Koordinatörü Mehmet Akbay ödülünü alırken...
SONUÇLAR NASIL BELİRLENDİ?Oylama, Türkiye'de ilk defa uygulanan oylama sistemiyle tamamen gerçek kişiler üzerinden gerçekleştirildi. Radyo Oskarları'nın sahipleri, birçok meslek birliği ve derneğin belirlemiş olduğu aday listelerinin internet ortamında oylanması sonucu belirlendi.
