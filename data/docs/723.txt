Minikler, Koç Üniversitesi Çocuk Şenliği'nde buluşuyor
600 çocuk, 23 Nisan’ın tadını 30 Nisan Perşembe günü Koç Üniversitesi 8. Çocuk Şenliği'nde çıkaracak.
Bu yıl sekizincisi gerçekleştirilecek olan Koç Üniversitesi Çocuk Şenliği kapsamında 30 Nisan'da Koç Üniversitesi Kampüsü’nde 600 minik bir araya gelecek.
Dreamstalk, ödüllü yarışmalar ve Oyunda Kal sponsorluğundaki spor turnuvaları ile renklenecek şenliğe Bahçelievler ve Darülaceze Çocuk Esirgeme Kurumu, Yeniköy TEGV, Zübeyde Hanım ve Türkan Efe İÖO öğrencileri, engelli ilkokul öğrencileri ile Koç Üniversitesi hizmetli personeli çocukları katılacak.
KOÇ ÜNİVERSİTESİ GÖNÜLLÜLERİ
Koç Üniversitesi Gönüllüleri, 2007 yılından bu yana çocuk esirgeme kurumları ziyaretlerinden, orta öğretim çocuklarına ders vermeye, okullara kütüphane kurmaya ve çocuk şenlikleri organize etmeye kadar birçok alanda çocuklar için çalışıyor. 
