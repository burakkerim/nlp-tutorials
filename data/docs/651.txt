Nepal'de 7.8'lik depremde ölü sayısı 7 bini geçti
Nepal'i 25 Nisan'da vuran 7.8 büyüklüğündeki depremde ölenlerin sayısı 7276'ya yükseldi. Kurtarma çalışmalarını tamamlayan Nepal önceliği yardım çalışmalarına verecek.
İlişkili Haberler
Yıkıntıyı Google Earth görüntüledi
7.8'lik depremde ölü sayısı hızla artıyor
Son 80 yılın en büyük deprem faciasında yaralananların sayısı ise 14 bin 300'u buluyor. Nepalli yetkililer başkent Katmandu ve çevresinde arama kurtarma çalışmalarının tamamlandığını söyledi. Yetkililer önceliğin yardım çalışmalarına verileceğini açıkladı. Kırsal bölgelere yardım ulaştırılması için ABD devreye girdi. Amerikan ordusuna ait helikopterler ve 100 asker başkent Katmandu'ya gönderildi. Nepalli yetkililer pistin hasar gördüğünü öne sürerek Katmandu'daki havaalanını büyük uçaklara kapattı. Depremzedelere insani yardım taşıyan nakliye uçakları bu havaalanını kullanıyordu. BM depremden etkilenenlerin toplam sayısının 8 milyonu bulduğunu söylüyor.
