Metrelerce uzunlukta duvak ürettiler
Yalova'da bir firma, 8 kişi tarafından taşınabilen 77 metre uzunluğunda duvağa sahip gelinlik üretti.
Firma çalışanlarının yaklaşık bir ayda ürettiği gelinlik, tarihi Yürüyen Köşk'te düzenlenen etkinlikte genç kızlara tanıtıldı. Ziyaretçiler, büyük ilgi gösterdikleri gelinlikle hatıra fotoğrafı çektirdi.Gelinlik hakkında gazetecilere bilgi veren firmanın sahibi Zehra Kutluay, havaların ısınmasıyla düğünlerde artış görüldüğünü söyledi.Moda evi olarak, oluşturdukları koleksiyonda Yalova'ya özgü bir ürün tasarladıklarını anlatan Kutluay, "Modelimiz, Fransız dantelinden ve tamamen el işçiliğinden oluşmaktadır. Bunu yapmaktaki amacımız, bu yaz evlenecek gelin adaylarına farklı bir görsellik sunmaktı" dedi.Kutluay, emek yoğun bir iş ortaya koyduklarını dile getirdi.Sektörde 15 yıldır faaliyet gösterdiklerini ifade eden Kutluay, "Tek tek elde işlemelerle oluştu. Uzun duvak, genç kızların her zaman hayalidir. Biz de bunu biraz abartıp Yalova'ya uyarlamak istedik. 77 plakalı olan Yalova'da 77 metre uzunluğunda duvak yaptık. Bunu da Yalova'nın simgesi haline gelen Yürüyen Köşk'te sergilemek istedik" diye konuştu.Kutluay, gelinliği 3 Mayıs'a kadar tarihi köşkte sergileyeceklerini sözlerine ekledi.
