Canan Karatay: Davutoğlu'na da Karatay prensipleri uygulanıyor
Beslenme uzmanı Canan Karatay, Başbakan Davutoğlu'na da Karatay prensipleri uygulandığını ifade etti.
İlişkili Haberler
"Karatay, ekmeğimizle oynuyor"
"Başbakan Ahmet Davutoğlu'na da Karatay prensipleri uygulanıyor."
Açıklama, Prof. Dr. Canan Karatay'dan geldi. Karatay, yeni kitabının tanıtımı için düzenlenen basın toplantısında konuştu.
Burada gazetecilerin sorularını yanıtlayan Karatay, önerdiği beslenme kriterleri için Başbakan Davutoğlu'nu örnek gösterdi.
Karatay, "Başbakanımız yakışıklı, şık, genç, dinç, gayet sağlıklı gözüküyor. Karatay prensipleri uygulanıyor. Her şeyi doğal yiyor, ‘Pakete girmiş hiçbir şeyi yemiyorum’ diyor. Doktoru da ‘Marketten de hiçbir şey almıyor’ diyor. Ben bunu söylüyorum, ben yanlış bir şey söylemiyorum" diye konuştu.
"BEKLEYİP GÖRECEĞİZ"
Sağlık Bakanlığı’nın televizyon ekranına çıkacak olan uzman hekim ve doktorlara getirilecek sertifika zorunluluğuna da değinen Karatay, "Bakanlığın çıkaracağı bir kural varsa bekleyip göreceğiz. Karar ne ise ona uyarız" dedi. 
"ŞEKER YÜKLEME ZARARLI"
Bakanlığın açıklamasının aksine, hamilelere şeker yükleme uygulamasının zararlı olduğu görüşünü yineleyen Karatay şunları kaydetti:
"Gebelerin bayılmasına karşıyım. Çünkü çok büyük zararları oluyor. Şeker hastalığı yani gebelik şekeri dediğimiz gebelik şekeri ciddi bir rahatsızlık, ciddi bir hastalıktır. Onun için önlem almamız lazım diye düşünüyorum. Ayrıca gebelik şekerinin tanısının konulabilmesi için çok daha kolay yollar varken niçin o yapılıyor diye ona itiraz ediyorum. Tabi bakanlığın kendi tutumudur."
