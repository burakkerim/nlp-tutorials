Obama'nın tercihi 'Savaşçı Joe'
ABD Başkanı Obama’nın, Deniz Piyade Komutanı Dunford’u Genelkurmay Başkanlığı’na getirmesi bekleniyor
Joseph Dunford
ABD Başkanı Barack Obama, Genelkurmay Başkanlığı’na Deniz Piyade Komutanı Joseph Dunford’u atamayı planlıyor. 
Beyaz Saray, Obama’nın TSİ ile 19.00’da atama açıklamasını yapacağı duyuruldu. 
Obama’nın, 4 yıldır Genelkurmay Başkanlığını yürüten General Martin Dempsey’in yerine Dunford’u getireceğini açıklaması bekleniyor. 
Afganistan’da 2013-2014 yıllarında koalisyon güçlerine komuta eden 59 yaşındaki Dunford, 2003 yılında da Irak’ın işgali sırasında 5. Piyade Alay Muharebe Timi’nin liderliğini üstlenmişti. İki yıl Irak’ta kalan Dunford’a, bu sırada “Savaşçı Joe” lakabının takıldığı belirtiliyor. Dunford, Deniz Piyade Komutanlığına geçen yılın ekim ayında getirilmişti. Büyükbabası 1. Dünya Savaşı, Babası Kore gazisi olan Dunford geçen yıl Fortune'ın en etkili 50 lider listesine 7. sıradan girmişti.
