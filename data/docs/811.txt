Google'ın ihmali milyonlarca kullanıcıyı etkiledi
Google'ın elektronik posta servisi Gmail'deki bir software güncellemesini unutmasının ardından, pek çok kullanıcı hesaplarına giremedi.
İlişkili Haberler
Google “parmak bilgisayar” üretecek
Google'dan insanlık için büyük adım
Milyonlarca kullanıcıya hizmet veren Gmail'de 4 Nisan tarihinden beri yaşanan sorunların ardından Google'dan açıklama geldi.
Sorunun farkında olduklarını belirten ve kullanıcılarından özür dileyen Google'ın güvenlik sertifikasını yenilemeyi ihmal ettiği ve söz konusu sorunun bu ihmalden kaynaklandığı ortaya çıktı.  
Milyonlarca kullanıcıyı etkileyen sorunu kısa sürede çözen Google, Şubat ayında da benzer bir sorun ile karşılaşmış, sistemde yaşanan sorun nedeniyle kullanıcıların attıkları elektronik postalar yanlış kişilere gönderilmişti.
ABD merkezli teknoloji devinin 'Authority G2' isimli güvenlik sistemi, güvenlik sertifikalarını ve diğer güvenli yazılım sistemlerini kontrol ediyor.
