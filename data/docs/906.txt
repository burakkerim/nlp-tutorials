Snapchat 2014'te yarım milyar dolar yatırım aldı
Snapchat, 2014 yılında 486 milyon dolar yabancı yatırım aldı. Aldığı yatırımın ardından Snapchat’in toplam değerinin 10 milyar dolara ulaştı.
Mobil cihazlar için geliştirilen mesajlaşma uygulaması Snapchat, 2014 yılında aldığı yaklaşık yarım milyar dolar yatırımla 2014’ü en karlı kapatan uygulamalardan biri oldu.Şirketin 31 Aralık'ta Securities and Exchange Commission’a yaptığı bildirime göre, Snapchat 2014 yılında 23 farklı şirketten  486 milyon dolar yatırım aldı. Yatırımcı şirketlerin adı açıklanmazken Yahoo’nun bu gruba dahil olduğu iddia edildi.
2011 yılında kurulan Snapchat, Ocak 2014'te Facebook'un 3 milyar dolarlık teklifini geri çevirmişti.
2011 yılında kurulan ve kısa bir sürede oldukça popüler hale gelen uygulama bir süredir teknoloji devlerinin de radarında bulunuyordu.
Son yıllarda mobil uygulamalara yatırım yapmayı gelenek haline getiren Facebook WhatsApp ve Instagram’ı bünyesine kattıktan sonra Snapchat’i de satın almak için teklifte bulunmuş, Evan Spiegel, Bobby Murphy ve Reggie Brown tarafından kurulan uygulama Facebook’un 3 milyar dolarlık teklifini geri çevirmişti.2014 yılında aldığı yatırımların ardından Snapchat’in toplam değerinin 10 milyar dolara ulaştığı belirtiliyor.
