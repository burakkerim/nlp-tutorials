Türkiye'de yılda 170 bin kişi kanser oluyor
Yenilenen kanser haritasına göre Türkiye'de her yıl 170 bin yeni kanser tanısı konuluyor. Erkeklerde akciğer, kadınlarda meme kanseri ilk sırada.
İlişkili Haberler
"Kanser tedavi edilebilir bir hastalıktır"
Kanser tedavisinde ileri teknoloji dönemi
Kişiye özel kanser aşısı geliştirildi
Kanserle mücadelede başarıyı etkiliyorr
Sağlık Bakanlığı, kanser haftası nedeniyle Türkiye’de kanser tablosunu ve tedavi sürecini değerlendirdiği "a’dan z’ye kanser" isimli kapsamlı bir rapor hazırladı. Buna göre, Türkiye’de her yıl 170 bin kişi kanser oluyor. Erkeklerde en çok akciğer, prostat ve kalın bağırsak kanseri görülüyor.Kadınlarda ise ilk sırayı meme kanseri alırken, bunu tiroit ve kalın bağırsak kanseri takip ediyor.Türkiye’de üç kanserin taraması yapılabiliyor. 2014’te yaklaşık 800 bin kişi kalın bağırsak kanseri, 510 bin kişi rahim ağzı kanseri, 350 bin kişi de meme kanseri taramasından geçti.2015’te kanser kayıtlarının daha hızlı toplanması amacıyla mikroskobik incelemelerin yükleneceği elektronik bir sistem kurgulandı.Kanserlerin en az üçte biri önlenebiliyor, üçte biri ise erken teşhis ile tedavi edilebiliyor.Bu yıl ayrıca, kanserden korunma programları çerçevesinde 300 bin kişiye sigarayı bıraktırmaya yönelik ilaçlar dağıtılması planlanıyor.
