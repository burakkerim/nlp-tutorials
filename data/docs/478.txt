Türk Böbrek Vakfı 2. Medya Ödülleri sahiplerini buldu
"Türk Böbrek Vakfı 2. Medya Ödülleri" töreni, dün akşam Zorlu Center PSM'de gerçekleştirildi. Ntv.com.tr editörlerinden Tülay Karabağ, "İnternet Röportaj Dalı"nda ödül kazandı.
İŞTE NTV.COM.TR’YE ÖDÜL GETİREN HABER
“Doktorlar ameliyatlara girmek istemiyor"
''Türk Böbrek Vakfı 2. Medya Ödülleri", TBV'nin çalışma alanları içinde yer alan konular da dahil tüm sağlık alanında toplumun bilinçlendirilmesi, farkındalığın artırılması, kamu ve özel sağlık kuruluşlarınca bu alanda verilen hizmetlerin geliştirilmesine katkı sağlamak üzere düzenleniyor.
Türk Böbrek Vakfı (TBV) tarafından düzenlenen "TBV 2. Medya Ödülleri", ntv.com.tr Sağlık Editörü Tülay Karabağ'ın da aralarında bulunduğu gazetecilere verildi.Törene, Türk Böbrek Vakfı kurucusu ve Başkanı Timur Erk, vakıf yönetimi, 8. Cumhurbaşkanı Turgut Özal'ın eşi Semra Özal, şarkıcı Burak Kut'un da aralarında bulunduğu davetliler katıldı.Timur Erk, törende, vakfın 30. kuruluş yıl dönümü olduğunu hatırlatarak, şunları söyledi:"Eğer ortalama 18 gram olan tuz tüketimi, 3 gram azalarak 15 grama düşmüşse ve tetiklediği hastalıkların tedavisinin azalması nedeniyle bu şekilde yaklaşık 1,5 milyar dolar tasarruf sağlanmışsa, 10 binlerce çocuğa dokunup böbrek sağlıklarını korumak için sağlıklı beslenmeyle ilgili seminerler vermişsek, Türkiye'nin her tarafında yayımlanan kamu spotlarıyla halkı bilinçlendirmeyi kendimize misyon edinmişsek, günde 150 gram olan şeker tüketiminde azalma varsa, şeker pancarından elde edilmiş şekerin tüketilmesini sağlamışsak, Türk Böbrek Vakfı'nın bunlarda ciddi emeği vardır."Erk, 30 yıldır hiçbir gazetede ve görsel yayında vakıf aleyhinde yazı çıkmadığını vurgulayarak, ödül alan gazetecilere de "Bugün sizlere vefa duygusu içinde ödül vermeye ikinci kez geldik. Hepinizi içtenlikle kutluyorum" şeklinde seslendi.
Ntv.com.tr'den Tülay Karabağ'a ödülünü TBV Yönetim Kurulu Başkanı Aydın Ekinci verdi.
İŞTE ÖDÜL ALAN O İSİMLERTörende daha sonra TBV Mütevelli Heyet Üyesi Dr. Osman Akalın başkanlığında, Türkiye Gazeteciler Cemiyeti Genel Sekreteri Sibel Güneş, televizyoncu Lütfiye Pekcan, TBV İstanbul Memorial Hizmet Hastanesi Direktörü Dr. Tarkan Dizdar, Memorial Şişli Hastanesi Organ Nakli Merkezi Başkanı Prof. Dr. Münci Kalayoğlu, İstanbul Üniversitesi İstanbul Tıp Fakültesi, Üroloji Ana Bilim Dalı Başkanı Prof. Dr. İsmet Nane, İstanbul Üniversitesi İstanbul Tıp Fakültesi, Üroloji Ana Bilim Dalı Öğretim Üyesi Prof. Dr. Mustafa Akıncı'nın yer aldığı jüri tarafından ödüle layık görülen isimlere ödülleri sunuldu."İnternet Röportaj Dalı"nda ntv.com.tr'den Tülay Karabağ, Yazılı Basın Haber Araştırma Dalı"nda Cumhuriyet gazetesinden Sibel Bahçetepe, "Yazılı Basın Haber Araştırma Dalı"nda mansiyon ödülünü Vatan gazetesinden İlker Akgüngör, "Yazılı Basın Yazı Dizisi-Konu Dalı"nda Türkiye gazetesinden Ziyneti Kocabıyık, "Yazılı Basın Vaka-İnceleme Dalı'nda" Hürriyet gazetesinden Mesude Erşan, "Yazılı Basın Dergi Röportaj Dalı"nda Sağlık ve İnsan dergisinden Esra Öz, "Televizyon-Haber Araştırma Dalı"nda TRT'den Fatma Demir Turgut, "Televizyon-Haber Araştırma Dalı"nda mansiyon ödülünü Habertürk'ten Arzu Çetik Tezeren, "Televizyon-Vaka-İnceleme Dalı"nda ATV'den Işıl Açıkel ve "İnternet Haber Araştırma Dalı"nda Hurriyet.com.tr'den Buse Özel ödül kazandı.
Ödüllü gazetecilerden özçekim
TBV Yönetim Kurulu tarafından "toplumda sağlık bilincinin gelişmesine yönelik" yaptıkları haberleri dolayısıyla Anadolu Ajansı'ndan Andaç Hongur'a, İhlas Haber Ajansı'ndan Ömer Kılıç'a, Doğan Haber Ajansı'ndan Uğur Demirkırdı'ya ve Cihan Haber Ajansı'ndan Orhan Fırat'a özel ödül verildi.
Ayrıca bu yıl ilk kez verilen TBV Timur Erk Özel Ödülü, sağlık konularına duyarlılığı nedeniyle televizyoncu ve yazar Özge Uzun’a sunuldu. Özge Uzun ödülünü, 8. Cumhurbaşkanı Turgut Özal'ın eşi Semra Özal'dan aldı.
