'ÖTV olmasa 15 bin lira ucuzlar'
En büyük endişelerinin ÖTV'nin artması olduğunu belirten Toyota CEO'su Bozkurt, 'ÖTV olmasa, Avrupa'daki gibi sadece KDV ödense, 50 bin liralık bir otomobil 35 bin liraya geliyor' dedi.
Toyota Türkiye Pazarlama ve Satış AŞ CEO'su Ali Haydar Bozkurt, sektöre ilişkin görüşlerini paylaştı.Kasım verileri de netleşirse, pazardaki daralmanın yüzde 15'lere kadar gerileyeceğini düşündüklerini vurgulayan Bozkurt, satışların 2014 yılında 710-720 bin adet seviyelerinde olacağını tahmin ettiklerini dile getirdi.‘Bir gerileme bekliyorduk, ama büyük bir felaket senaryosu çizmek doğru olmaz’ diyen Bozkurt, sektörün 2001'i de yaşadığını, o dönemde pazarın 120 bine kadar düştüğünü hatırladığını ifade etti.Haberin devamı ↓reklamBozkurt, bu yıl Aralık'ta pazarın kasıma göre yüzde 50 daha yukarıda seyretmesini beklediklerini, 100 binlerin altına kesinlikle düşmesini beklemediklerini söyledi.EN BÜYÜK ENDİŞE ÖTV1-1,5 aydır sektörde ÖTV artışı olacağı söylentisini duyduklarına değinen Bozkurt, ‘Bizim sektörün en büyük endişesi; 'acaba vergiler yeniden artar mı?' ifadelerini kullandı.Türkiye'de ÖTV yüksek olduğu için yeni bir vergi artışının düşünülmemesi gerektiğine inandıklarını vurgulayan Bozkurt, ilgili bakanların da bu konuda bir çalışma olmadığını söylediğini anımsattı.Ali Haydar Bozkurt, Türkiye pazarının gerçek potansiyelinin 1 milyonun üzerinde olduğunun altını çizerek, "ÖTV olmasaydı, Avrupa'daki gibi sadece KDV ödenseydi, 50 bin liralık bir otomobil 35 bin liraya geliyor, böyle bir senaryoda da Türkiye'nin potansiyeli minimum 1,5 milyon" dedi.750 BİNİN ALTI SARI ALARMTürkiye'de pazar 700 binlerin altına düştüğünde "sarı alarm" durumu algıladıklarını aktaran Bozkurt, özellikle KOBİ olarak nitelendirilen bayilik yatırımlarının bu pazarda kendi giderlerini taşıyamaz hale geldiğini ifade etti. Bu nedenle orta vadede pazarın bu seviyede devam etmesini beklemediklerini vurgulayan Bozkurt, konuşmasını şöyle sürdürdü:‘Bu rakamlarla giderse başka önlemler alınması gerekebilir, çünkü artık bu rakamlar sistemi taşımıyor. Bizim 1 milyon değilse bile 850-900 binlik pazarların altına çok düşmememiz lazım. Sektöre gerçek potansiyelini yaşatmak lazım. Sadece mevcut yatırımların kendini kurtarması değil, yeni yatırımların da devreye alınması için 1 milyonun üzerindeki pazarlara ulaşmamız gerekiyor. ‘
