Ali Sabancı: Dünyanın en başarılı girişimcisiyim
TOBB Genç Girişimciler Kurulu Başkanı ve Pegasus Havayolları Yönetim Kurulu Başkanı Ali Sabancı, ilginç açıklamalarda bulundu.
Ali Sabancı, Galata İş Melekleri'nin (Galata Business Angels) düzenlediği GBA Mentor Clinic Buluşması'nda konuştu.Sabancı, şu anda Pegasus'taki yatırımlarının eksi 60 milyon dolar olduğunu, koydukları parayı geri aldıkları gibi bir de üstüne para kazandıklarını söyledi.''BABAMI, ANNEMİ, EŞİMİ DOĞRU SEÇMİŞİM''Kendisinin dünyanın en başarılı girişimcisi olduğunu belirten Sabancı, şöyle konuştu: "Bir kere ben doğuştan girişimciyim. Babamı doğru seçmişim, annemi doğru seçmişim, eşimi de doğru seçmişim.''İNSANLAR EŞİT DOĞMUYOR''Bana 'İnsanlar eşit doğuyor, eşit ölüyor' diyorlar. İnsanlar eşit doğmuyor bu bir gerçek. Ama yolda giderken insanların aldığı kararlar, insanların bu dünyada ne kadar iz bıraktığını gösteriyor. Bu çok önemli.''''ÜRÜNÜNÜZÜ ÇOK BEĞENMEYİN''Bir network geliştirmeye çalıştığını, ne kadar iyilik yapılırsa bunların insana geri döndüğünü belirten Sabancı, networkün ne kadar önemli olduğunu Akfen Holding Yönetim Kurulu Başkanı Hamdi Akın'dan öğrendiğini dile getirdi. Girişimci adaylarına ürünlerini çok beğenmemeleri tavsiyesinde bulunan Sabancı, "Ürünü çok beğenirseniz kendi çocuğunuz gibi tutarsınız ve sadece size ve sizin gibilere hitap eder. Eğer biz kendimize göre havayolu yapsaydık ya hep business class olurdu ya da özel uçaklar olurdu. Ama kaç kişi kullanırdı ki?" ifadelerini kullandı.
