Düşen uçakta yürek yakan insan hikayeleri
Fransa'nın Digne bölgesinde 150 yolcu ve mürettebatla Alpler'e çakılarak parçalanan Alman hava yolu şirketi GermanWings uçağındaki kurbanların isimleri belirlenmeye başlandı. Kurbanlar arasında iki opera sanatçısı da var. Alman opera sanatçısı Maria Radner'in eşi ve bebeğiyle "ölüm uçağında" olduğu açıklandı.
İlişkili Haberler
Düşen uçak arıza yapmış 
"Düşen uçakta 39 Türk yolcu" açıklaması
Fransa'da yolcu uçağı düştü: 150 ölü 
Fransa'da yolcu uçağı düştü
İspanya'nın Barselona kentinden dün kalkan uçak Almanya'nın Düsseldof kentine inecekti. Ancak GermanWings'e ait Airbus A320 tipi uçak Fransa'nın güneyinde Alpler'e çarparak düştü. Alman yetkililer uçakta 67 vatandaşlarının bulunduğu açıkladı. Kurbanlar arasında iki opera sanatçısı da bulunuyor. Opera sanatçısı 54 yaşındaki Oleg Bryjak, Richard Wagner'in "Siegfried" adlı opera oyununu Barselona'da sahneledikten sonra Almanya'ya dönüyordu. Oleg Bryjak'la "Siegfried" operasında yanyana şarkı söyleyen bir diğer opera sanatçısı ise Alman vatandaşı Maria Radner idi. Maria Radner eşi ve bebeğiyle birlikte "ölüm uçağına" binmişti.Bayreuth Richard Wagner Derneği'nin burslu öğrencisi olan Maria Radner son olarak ABD'nin New York kentindeki Metropolitan Opera'da şarkı söylemişti. Radner Almanya'da gelecek vaad eden opera sanatçıları arasında gösteriliyordu.UÇAK 16 ÖĞRENCİYE MEZAR OLDU Almanya'nın Kuzey Ren Vestfalya eyaletindeki Haltern kasabasında bulunan Joseph-König-Gymnasiums da 13 öğrenci ve 2 öğretmene ağlıyor. İspanya'ya misafir öğrenci olarak giden Alman öğrencilerin yaşamı da Alpler'de son buldu.
İspanya'ya misafir öğrenci olarak giden 16 Alman öğrenci evlerine dönemedi. 
Kaza sonrası açıklama yapan Haltern Belediye Başkanı Bodo Klimpel, "Kent tarihinin en karanlık gününü yaşıyoruz. Çocuklarını karşılamak için havalimanına giden aileler uçağın inmediğini görünce cep telefonlarına sarıldılar. Ancak o cep telefonları hiç açılmadı" dedi. BİR TÜRK YOLCU VARDI Düşen uçağın bir de Türk yolcusu vardı. Alman ilaç devi Henkel'de çalışan 50 yaşındaki Muradiye Lohmann'ın yaşamı da Alpler'de son buldu.
Almanya'nın Essen kentinde yaşayan Lohmann'ın 5 yıldır Düsseldorf'ta bulunan Henkel şirketinde çalıştığı belirtildi. Kızlık soyadı "Çelik" olan Muradiye Lohmann'ın evlendikten sonra Türk vatandaşlığından çıktığı da ifade edildi.
