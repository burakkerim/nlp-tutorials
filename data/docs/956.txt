Yunanistan, Avrupa’yı IŞİD’le tehdit etti
Yunanistan Savunma Bakanı Panos Kammenos, eğer ülkesinin ekonomik krizine çare bulunmazsa, ülkedeki kaçakların Avrupa başkentlerine gitmelerine izin vereceklerini söyledi. Bakan'dan, kaçaklar arasında IŞİD destekçilerinin olabileceği uyarısı da geldi.
Yunanistan Savunma Bakanı Panos Kammenos'tan, Avrupa Birliği’ne tehdit gibi sözler geldi.  Kammenos, eğer kredi verenlerle mevcut krize bir çözüm bulunamassa, ülkedeki kaçakların Avrupa'ya geçişlerine izin vereceklerini belirtti.
Kammenos, “Eğer Avrupa Birliği, Yunanistan'a darbe vurursa bilmeliler ki, Dublin anlaşmasını hemen askıya alırız ve kaçaklar belgelerini ve kimliklerini alarak Berlin'e gidebilirler. Kaçaklardan bazıları IŞİD'i destekliyor da olabilir, bu Avrupa'nın sorumluluğu olur” dedi.
Avrupa’ya bu sert çıkışı yapan Kammenos, aynı zamanda Syriza ile koalisyonu oluşturan Bağımsız Yunanlar Partisi’nin lideri.Benzer açıklamalar daha önce de yunan yetkililer tarafından dile getirilmişti..
Dışişleri Bakanı Nikos Kotzias, Riga'daki Avrupa Birliği dışişleri bakanları toplantısında, eğer Yunan ekonomisi çökerse İslamcı militanların Avrupa'ya akın edebileceğini belirtmişti.
 Sivil Savunma Bakan Yardımcısı Yannis Panousis de, “Kaçakaların Yunanistan'dan ayrılabilmesi için Schengen anlaşması belki de Atina tarafından askıya alınmalı” demişti.  Koalisyonun küçük ortağından farklı düşünen Syriza ise, kaçakların durumunun düzeltilmesinden yana. Plan, kaçakların tutuklduğu merkezlerin kapatılması ve terk edilmiş otellere yerleştirme şeklinde.
