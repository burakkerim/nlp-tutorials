Spotify'da yeni dönem
Apple ile kıyasıya bir mücadeleye girmeye hazırlanan Spotify, platform üzerinden yapacağı yeniliği 20 Mayıs'ta tanıtacak.
SEKTÖRDEKİ REKABET KIZIŞIYOR
Spotify'a çalım atmaya hazırlanıyor
Ünlü müzisyenler Spotify'a karşı
TIDAL umduğunu bulamadı
İsveç merkezli online müzik akış servisi Spotify, 20 Mayıs'ta ABD'nin New York kentinde bir lansman toplantısı düzenleyeceğini duyurdu.
Lansmanının davetiyelerini medyaya göndermeye başlayan Spotify, etkinlikte görücüye çıkacak yenlikler hakkında ise ağzını oldukça sıkı tutuyor.
Ancak şirkete yakın kaynaklardan alınan bilgilere göre, firma, platformda video içeriğine de yer vermeye hazırlanıyor.
Wall Street Journal'da yer alan iddiaya göre, bir süredir bu bağlamda sektördeki farklı şirketlerle dirsek temasında olan Spotify, bu ayın sonunda platformu YouTube'u andıracak bir şekilde yeniden dizayn edebilir.
"APPLE'DAN ROL ÇALIYOR"
Spotify'ın lansmanı benzer ürününü WWDC konferansında (Worldwide Developer Conference) tanıtacak olan Apple'dan 2 hafta önce gerçekleşecek. Spotify'ın bu hamlesi ile Apple'dan rol çalmaya çalıştığı da sıklıkla dile getiriliyor. 
KULLANICILARIN SADECE YÜZDE 25'İ PARA ÖDÜYOR
60 milyonun üzerinde üyesi bulunan Spotify'ın ücretli versiyonu kullanıcıların sadece yüzde 25'i tarafından kullanılıyor. 50 milyona yakın üye, uygulamanın ücretsiz versiyonunu tercih ediyor.
