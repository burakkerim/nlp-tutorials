Kilo verirken çamaşır yıkayın
Çin’deki Dalian Nationalities Üniversitesi pedal çevirirken çamaşır yıkanabilecek bir alet geliştirdi.
“Bisiklet Çamaşır Makinesi” (BÇM) olarak adlandırılan icat sıradan bir kondisyon bisikletinin modifiye edilmesi sonucu elde edildi. BÇM insanların hem daha sağlıklı olması hem de aynı zamanda çamaşırlarını yıkayarak hayatlarını kolaylaştırmayı amaçlıyor.
BÇM’yi tasarlayan öğrencilerin anlattığına göre, bisikletteki kişi pedal çevirdikçe aletin kazanı dönüyor, bu hareket enerjisi ile kazanılan güç bisikletin lcd ekranını çalıştırmayı, ya da depolanarak daha sonra kullanılabilmesini sağlıyor.
Henüz bir çamaşır makinesinin yerini alması beklenmese de alet evin içinde yer tasarrufu da sağlayacak.
PEDAL ÇEVİRİRKEN ÇAMAŞIR YIKAMA KONSEPTİ YENİ DEĞİL
Bisiklette pedal çevirirken çamaşır yıkama konsepti yeni değil. Daha önce de Barbora Tobolova isimli bir tasarımcı benzer bir tasarıma imza atmıştı.
Ne varki bu konseptlerin hiç biri henüz son kullanıcıya ulaşabilmiş değil.
