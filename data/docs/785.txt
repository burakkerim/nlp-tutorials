Egzersiz kanserden koruyor
Her gün düzenli spor yapanların meme kanserine yakalanma riski yüzde 30 daha az. Düzenli egzersiz kanser tedavisindeki yan etkileri de azaltıyor.
Günde 1 ila 3 saat spor yapanların meme kanserine yakalanma riski yüzde 30 daha az. Açıklama; Türk Radyasyon Onkolojisi Derneği Başkan Yardımcısı Prof. Dr. Esra Sağlam'dan. Sağlam'a göre kanser hastaları da tedavi sonrası düzenli egzersiz ile ilaçların yan etkilerinden çok daha kolay kurtuluyor. Dr. Sağlam, “Kanser hastalarının bir maraton koşucusu gibi yoğun egzersiz yapmaları mümkün değil. Zaten egzersizdeki primer amacımız kilo vermek değil aslında. Mesela düz yol yürüyüşü ile hem kronik depresyon önlenir hem de kas gücü artar” diyor.Sağlam’a göre, ağır spordan kaçınmak gerekiyor, onun yerine uzun süreli ve hafif egzersizler tercih edilmeli. "ÇOCUKLARI CEP TELEFONUNDAN UZAK TUTUN"Kanser riskini artıran bir diğer faktör de radyasyon. Özellikle de çocukların risk altında olduğunu dile getiren Prof. Dr. Esra Sağlam, “Kafa kemiği gelişmeyen çocuklarda direkt cep telefonuna maruz kalma, konuşma süresinin uzun olması, telefonu yakından tutma durumlarında radyasyon ve beyin tümorü etkisi yıllar içinde artıyor. Özellikle 12 yaş altı çocuklarda cep telefonları ile uzun süre konuşmayı asla önermiyoruz” uyarısında bulunuyor.
