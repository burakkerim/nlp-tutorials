Varufakis'i kızağa çeken Çipras "referandum" kozunu öne sürdü
AB ile yürütülen borç müzakerelerinde Maliye Bakanı Varufakis'i kızağa çeken Başbakan Çipras anlaşma sağlanamaması durumunda referanduma gidebileceklerini söyledi. Çipras bir erken seçimin ise gündemde olmadığını vurguladı.
İlişkili Haberler
ABD de Varufakis'e nasihat verdi 
"Orta parmak" sırrı çözüldü 
Varufakis hezimet yaşıyor 
Yunanistan'da SYRIZA hükümeti, Maliye Bakanı Varufakis yerine ekonomi professörü Dışişleri Bakan yardımcısı Euclid Sakalotos'u AB ile yürütülecek müzakerelerin başına getirdi. Söz konusu değişiklik sonrası "Star TV"de 3 saat konuşan Yunanistan Başkanı Aleksis Çipras, Maliye Bakanı Yanis Varufakis'e güveninin tam olduğunu söyledi. "PANİK YAPAN OYUNU KAYBEDECEK" "Zorluklara rağmen, müzakerelerden zaferle çıkma olasılığımız çok yüksek" diyen Başbakan Çipras, "Ancak panik yapmamamız lazım, korkuya kapılan oyunu kaybedecek" dedi. AB ile borç müzakerelerinde 9 Mayıs'a kadar bir anlaşmaya varabileceklerini dile getiren Çipras, "Eğer kabul edilebilir bir anlaşmaya ulaşamazsak, halka gideceğiz. Tabii ki bu erken seçim değil bir referandum olacak" şeklinde konuştu. "HEM HÜKÜMET HEM ÜLKE İÇİN DEĞERLİ" Üç saat süren röportajında Maliye Bakanı Yanis Varufakis'le olan ilişkisine de değinen Başbakan Çipras, "Varufakis hem hükümet hem de ülke için çok değerli bir insan" dedi. AB ile borç müzakerelerini Dışişleri Bakanı yardımcısı Euclid Sakalotus'un yürüteceğini belirten Çipras, Varufakis'in halen müzakerelerin liderliğini yapacağını söyledi.
AB ile yürütülecek borç müzakerelerinde Varufakis'in yerine Dışişleri Bakan yardımcısı Euclid Sakalotos (sağda) geldi.  
"MERKEL'E YALAN SÖYLEMİYORUM" Almanya Başbakanı Angela Merkel'le iyi ilişkilere sahip olduğunu da iddia eden Yunansitan Başkakanı Aleksis Çipras, "Nasıl konuşacağını biliyor ve ev ödevinin farkında. Bizimle ilişkilerde tipik bir Alman gibi davranıyor ve bu bizim içinde çok iyi. Dürüst ve yalan söylemeyen bir partner istiyor. Ben de ona yalan söylemiyorum" şeklinde konuştu.
Yunansitan Başkanı Çipras, Merkel'le olan ilişkisinin dürüstlük üzerine kurulu olduğunu söyledi. 
AB MÜZAKERELERDE VARUFAKİS'İ İSTEMİYOR Çipras'ın Varufakis'i kızağa çekmekle AB ile borç müzakerelerine yeni bir ivme kazandırmayı hedeflediği belirtiliyor. Sözünü sakınmayan Yunanistan Maliye Bakanı Yanis Varufakis, müzakerelerde gerilimin ana odaklarından biri konumuna yükselmişti.Atina'nın bu kararını değerlendiren AB kaynakları ise, Varufakis ile çalışmanın artık imkansız hale geldiğini belirtiyor. ATİNA 7.2 MİLYAR EURO KREDİ BEKLİYOR Mevcut anlaşmaya göre, AB, IMF ve Avrupa Merkez Bankası'nın oluşturduğu troykanın 9 Mayıs'a kadar Yunanistan'a 7.2 milyar euro kredi aktarması gerekiyor. Yunanistan'ın emekli ve memur maaşlarının yanısıra IMF'ye olan 700 milyon euroluk borç dilimini ödeyebilmesi için bu krediye ihtiyacı var.
