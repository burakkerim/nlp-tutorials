Condé Nast Traveller dergisi artık Türkiye'de ve Türkçe
Lüks seyahat konusunda otorite sayılan, gezginlerin kılavuzu ve ilham kaynağı olan seyahat ve yaşam stili dergisi Condé Nast Traveller, Türkiye’de yayın hayatına başlıyor.
Vogue ve GQ dergilerinin de Türkiye edisyonlarını çıkaran Doğuş Yayın Grubu, prestijli seyahat kültürü dergisi Condé Nast Traveller ile Türkiye dergi pazarına yeni bir soluk getirdi. Condé Nast Traveller'ın ilk sayısı 1 Mayıs'ta bayilerde. Üstelik ilk ay okuyucuları büyük sürprizler bekliyor. Dünya çapında Amerika, İngiltere, İspanya, İtalya, Hindistan, Rusya, Çin ve Ortadoğu dahil olmak üzere sekiz bölgede basılan ve ayda 1.7 milyonun üzerinde uluslararası okuyucuya sahip olan Condé Nast Traveller, Mayıs ayı itibarıyla Türk okurlarıyla buluşuyor.
 OKURA LÜKS SEÇİMLER İÇİN KAPI AÇACAKHeyecan verici lokasyonlar, lüks oteller, seçkin restoranlar, egzotik spalar, mağazalar ve kültür sanat seçeneklerinin yanı sıra moda ve güzellik gibi konularda da eklektik seçimler sunan dergi, gezginler için bir kılavuz ve ilham kaynağı olma özelliği taşıyor. Lüks ve stilden ödün vermeden her destinasyonun gerçek hissini yaşatan derginin Türkiye’de Genel Yayın Yönetmenliğini Çiler İlhan üstleniyor. İlhan, “Hedefimiz en özgün içeriği en çarpıcı görsellerle anlatmak, okuru bilinmeyen yerleri keşfe çıkarıp bilinen yerlere bilinmedik kapılar açmak,” diyor.
