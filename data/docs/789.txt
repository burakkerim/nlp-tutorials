Hematolojik kanserlerde aşı tedavisi
Amerika'da, hematolojik kanser türlerinde başarı sağlayan aşı tedavisinin bu yıl Türkiye'deki hastalarda da uygulanması için gerekli protokoller hazırlandı.
İlişkili Haberler
Kanserde atom tedavisi yüz güldürüyor
Kanser algısı tedaviyi etkiliyor
Meme kanserine 5 yıl önce teşhis
Akciğer kanserine "yarım saatte" teşhis
Hematoloji Uzmanlık Derneği ile ABD'de bulunan MD Anderson Kanser Merkezi'nin düzenlediği, "2. Avrasya Hematoloji Zirvesi", İstanbul'da gerçekleştirildi.Dernek Başkanı Prof. Dr. Süleyman Dinçer, merkezin hastalıkla ilgili ilaçları ilk kez deneyip onayladıktan sonra kullanıma sunduğunu belirterek, zirvede hastalıkla ilgili son gelişmeleri, lösemi ve lenfomada yeni tedavi yöntemlerini tartıştıklarını ifade etti.Türkiye'de bu kanser türleriyle mücadelede uygulayabilecekleri son yöntemleri ele aldıklarını anlatan Dinçer, bu kanser türünün tedavisinde bilimsel açıdan dünyanın sayılı merkezlerinden biriyle ortak çalışmalar yürütüldüğünü kaydetti.Lösemi, yani kan kanseri tedavisinde ABD'de uygulanan aşı yönteminde çok önemli başarılar yakalandığını vurgulayan Dinçer, "Kanserden, lenfomadan ölüm kalmayacak gibi görünüyor. Bazı kanser türlerinde yüzde 90'ların üzerinde başarı elde edilmiş durumda. Aşı tedavisinin bu yıl Türkiye'deki hastalarda da uygulanması için gerekli protokoller hazırlandı. Şu anda 4 Türk doktor, ABD'de aşı tedavisi hakkında eğitim alıyor. Hedefimiz, bu yıl Türkiye'deki hastalarımızda aşı tedavisini uygulamak."Zirveye, Kırgızistan, Azerbaycan, Kazakistan, İtalya, İngiltere, Amerika ve İran'dan bilim adamları katıldı.
