Alpler'e çakılan uçağın kokpitinde saniye saniye şunlar yaşandı
İspanya’dan kalktıktan sonra 150 kişiyle birlikte Fransız Alpleri'ne çakılan uçağın karakutusu kokpitte neler yaşandığını açıkça ortaya koyuyor. Airbus A320 tipi uçağı yardımcı pilotunu kasten düşürdüğünü açıklayan Fransız savcı, kaptan pilotun kapıyı yumruklayarak içeriye girmek istediğini söyledi.
İlişkili Haberler
"Yardımcı pilot düşürmüş olabilir"
Fransa'da yolcu uçağı düştü: 150 ölü 
İspanya'nın Barselona kentinden Almanya'nın Düsseldorf kentine giderken Fransa'nın güneyindeki Digne bölgesinde 150 yolcu ve mürettebatla Alpler'e düşerek parçalanan GermanWings uçağının düşme nedeniyle ilgili Marsilya Başsavcısı Brice Robin açıklamalarda bulundu. Basın toplantısı düzenleyen Başsavcı Brice Robin Airbus A320 tipi uçağın 28 yaşındaki yardımcı pilot tarafından kasten düşürüldüğünü açıkladı.
Çoğu uçağın kokpitinde bir kamera da bulunuyor. Buradan içeride yaşananlar görülebiliyor. 
Fransız savcı Robin'in açıklamalarına göre, uçak kayalıklara çarpmadan hemen önce kaptan pilot kokpit kapısını yumruklayarak, "Bırak içeri gireyim" şeklinde bağırıyor. Fransız Başsavcının açıklamasına göre, 28 yaşındaki yardımcı pilot "ölüm uçuşunu" gerçekleştirirken karakutu kayıttaydı.
28 yaşındaki Andreas Lubitz'in uçağı kasten düşürmüş olabileceği belirtiliyor. 
KARAKUTUYA GÖRE KOKPİTTE SANİYE SANİYE YAŞANANLAR: "Kaptan pilot, yardımcı pilottan kumandayı devralmasını rica etti.""Bu arada koltuğun geriye çekildiği sesi geliyor ve kapı açılıyor.""Yardımcı pilot kumandayı üstleniyor ve kokpitte tek başına kalıyor.""Airbus A320 tipi uçağın yönetimi artık onda.""Kısa süre sonra, birisinin kokpite girmek istediği şeklinde sesler duyuluyor."^"Ancak yardımcı pilot ses çıkarmıyor. Kapıya vurulduğu sesi geliyor.""Kokpitten ses gelmiyor.""Bu arada kokpitte nefes alınıp verilen sesler duyuluyor.""Bu yardımcı pilotun hayatta olduğunu gösteriyor. Çarpışma gerçekleşene kadar nefes alıp verme sesleri duyuluyor.""Yolcular son ana kadar hiçbir şeyin farkında değil. "Çarpmaya çok kısa bir süre kala çığlıklar duyuluyor."
GermanWings hava yolu şirketi Alman hava yolu şirketi devi Lufthansa'nın düşük fiyatlı seferlerini gerçekleştiriyor. 
150 YOLCU VE MÜRETTEBAT HAYATINI KAYBETTİ 
İspanya'nın Barselona kentinden dün Almanya'nın Düsseldorf kentine gitmek için havalanan ve Fransa'nın güneyindeki İtalya sınırına yakın Seyne-les-Alpes kasabası yakınlarında düşen Alman Lufthansa Havayolları'na ait Germanwings havayolu şirketinin Airbus A320 tipi uçağı 6 mürettebat ve pek çok farklı ülkeden 144 yolcu taşıyordu.
