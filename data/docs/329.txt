Bakan Ayşenur İslam'ın zor anları
Aile ve Sosyal Politikalar Bakanı Ayşenur İslam, Erenler ilçesindeki Kentsel Dönüşüm Projesi'nin temel atma töreni sırasında patlatılan konfeti ve sis bombası nedeniyle zor anlar yaşadı. Bakan İslam elleriyle yüzünü kapatarak kürsüden indi.
Sakarya'nın Erenler ilçesinde Kentsel dönüşüm projesi kapsamında 666 dönümlük alanda yapılacak 80 konut ve 2 ticaret merkezinin temel atma törenine  Aile ve Sosyal Politikalar Bakanı Ayşenur İslam'da katıldı.
Erenler Belediye Başkanı Cavit Öztürk yaptığı konuşmada Türkiye'de kentsel dönüşüme ilk imza atan belediye olduklarının altını çizerek proje hakkında bilgiler verdi. Sakarya Büyükşehir Belediye Başkanı Zeki Toçoğlu'nun konuşması sonrasında Aile ve Sosyal Politikalar Bakanı Ayşenur İslam proje kapsamında dönüşüm bölgesine büyük bir cami inşa edileceğinin müjdesini verirken, "İnşallah caminin parasını bulacağım. Sayın başkanım biraz önce onu artık benim başıma borç haline getirdi. Külliyeyi tabiki biz yapacağız. Onun altındaki külliyeler tabiki bakanlığımızın olacak" dedi.
Yapılan konuşmaların ardından kentsel dönüşümün ilk etabı için butona basıp projenin temelini attı. Temel atma töreni sırasında konfetilerin patlaması ve sis bombası nedeniyle protokolun bulunduğu yeri dumanlar kapladı. Sahnede bulunan Aile ve Sosyal Politikalar Bakanı Ayşenur İslam sisten etkilenince önce eliyle sisleri dağıtmak istedi. Ardından da iki eliyle yüzünü kapatarak sisten korunmak istesede başarılı olamayınca hemen sahneden indi.
