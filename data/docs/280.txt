NASA 'kamikaze' deneyine hazırlanıyor
ABD'li ve Avrupalı bilim insanları göktaşlarının rotasını değiştirecek bir proje için düğmeye bastı. 2020'de gerçekleşecek deneyin amacı ise dünyayı olası bir felaketten korumak.
İlişkili Haberler
Kızıl Gezegen'den yeni kareler
 Elektrikli uçağını görücüye çıkardı
Gezegenimize çarpan bir göktaşı  yaklaşık 150 milyon yıl boyunca dünyadaki hayata egemen olmuş dinazorların neslinin tükenmesine sebep olmuştu.
Pek çok bilim insanı benzer bir senaryonun insanoğlunun da başına gelebileceğini belirtiyor.
Uzun vadede insanlığı böyle bir felaketten korumak için kolları sıvayan Amerikan Havacılık ve Uzay Ajansı (NASA) ve Avrupa Uzay Ajansı (ESA) göktaşlarının rotasını değiştirebilmek için bir kamikaze deneyine imza atacak.
İki ajansın ortaklaşa yapacağı deney kapsamında 2020 yılında uzaya fırlatılacak uzay aracı, saatte 22.500 km hızla bir göktaşına kamikaze dalışı yapacak.
Bir grup bilim insanı söz konusu çarpmanın göktaşının rotasını değiştirebileceği ve dünyaya çarpması gündemde olan göktaşlarına karşı kullanılabileceği görüşünde.
