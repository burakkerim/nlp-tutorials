Ergin Ataman'a Fenerbahçe maçında küfür yağdı
Darüşşafaka Doğuş-Fenerbahçe Ülker maçını tribünde izleyen Galatasaray Liv Hospital Başantrenörü Ergin Ataman'a küfür yağdı! Küfürlere Fenerbahçeli oyuncular da tepki gösterdi...
İlişkili Haberler
Potada haftanın maçı Fenerbahçe'nin
Galatasaray Liv Hospital Başantrenörü Ergin Ataman, oğluyla birlikte Darüşşafaka Doğuş-Fenerbahçe Ülker maçını tribünden izlemek üzere Ayhan Şahenk Spor Salonu'na geldi. Ancak Ataman'a sarı lacivertli taraftarlar küfürlerle tepki gösterdi. Sarı lacivertli taraftarlar, Ataman'a sert tepki gösterdi.Diğer yandan Fenerbahçeli taraftarların bu tezahüratları, ev sahibi Darüşşafaka'nın taraftarlarınca ıslıkla protesto edildi.  Son çeyrekte Ataman'a küfürlü tezahüratlar başlaması üzerine Fenerbahçe'den müdahale geldi. Takım Menajeri Ömer Onan, tribüne giderek taraftarlara sadece takımlarını desteklemeleri ve Ataman'a küfür etmemeleri yönünde uyarıda bulundu. Öte yandan Milli Takım Başantrenörü de olan Ataman'a yapılan küfürlü tezahüratlara bazı Fenerbahçeli oyuncular da tepki gösterdi.
