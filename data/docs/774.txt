Yunanistan Maliye Bakanı Varufakis'e saldırı
Atina'daki bir restoranda eşiyle yemek yiyen Yanis Varufakis, "anarşistler"in saldırısına uğradı. Koruması olmayan Varufakis ve eşi olayda yara almadı.
İlişkili Haberler
Varufakis AB ile müzakerelerde geri çekildi 
"Orta parmak" sırrı çözüldü 
ABD de Varufakis'e nasihat verdi 
Yunanistan Maliye Bakanı Yanis Varufakis ve eşi Danai Stratu, Atina'daki bir restoranda kendilerini iktidar karşıtı "anarşistler" olarak adlandıran bir grubun saldırısına uğradı.
YARA ALMADILARYunan medyasındaki haberlere göre, Varufakis ve eşinin yara almadığı saldırı Atina'da iktidar karşıtlarının toplandığı semt olarak bilinen Eksarhia'da meydana geldi.SALDIRI, AKŞAM YEMEĞİ İÇİN GİTTİKLERİ TAVERNADA GERÇEKLEŞTİYunanistan Maliye Bakanı ve eşinin bir arkadaşlarıyla polis koruması olmaksızın akşam yemeği için gittikleri tavernada masalarına yaklaşan yüzleri maskeli yaklaşık 20 kişilik grup, bölgenin kendilerine ait olduğunu söyleyerek Varufakis'in semti terk etmesini istedi.
Yanis Varufakis ve eşi Danai
CAM BARDAK FIRLATIP, KÜFÜR ETTİLERVarufakis'e cam bardak fırlatan ve küfürler eden saldırganlar daha sonra tavernanın dışında toplandı. Saldırganlar, Varufakis ve eşine tavernadan ayrıldıkları sırada da sözlü saldırıda bulundu.VARUFAKİS: SALDIRI PLANLI DEĞİLDİ, CİDDİ TEHLİKE YAŞANMADIMaliye Bakanı Varufakis, olayla ilgili yaptığı yazılı açıklamada, saldırının planlı olmadığını ve ciddi bir tehlike yaşanmadığını belirtti.POLİS KORUMASI İSTEMİYORYunanistan'ın rahat tavırlarıyla dikkati çeken Maliye Bakanı Varufakis polis koruması istemiyor.
