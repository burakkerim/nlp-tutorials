Alfa ile Audi arasında ‘Q’ kavgası çıktı
Birçok kez başkanlar seviyesinde tartışmalar yaşayan Fiat Chrysler Grubu ile Volkswagen, bu kez farklı bir konuda karşı karşıya geldi. Üstelik, pek de “sessiz” gibi duran “Q” harfi yüzünden...
SUV ve crossover sınıfındaki model yelpazesini genişletmek isteyen Audi, Q1’den Q7’ye kadar olan tanımların tamamının hakkını almak için harekete geçerken, Fiat markalarından Alfa Romeo’nun karasularına girdi. Nitekim Alfa, özellikle 159 modelinde Q2 ve Q4 adlarını kullanıyor.
ALFA ROMEO 159 Q4
KOLAY KOLAY VAZGEÇEMEYECEK!İngiliz basınında yer alan haberlere göre 26 milyar dolarlık yatırımla yeni modeller planlayan Audi, bu kapsamda Q2 ve Q4 adını vereceği yeni crossoverlar hazırlıyor.
AUDI Q2
Bu isimlerin haklarını almak için de harekete geçen Audi’nin karşısına, Fiat Grubu çıktı. Güçlendirilmiş önden çekişli versiyonlara Q2, dört tekerlekten çekişli olanlara da Q4 ismini veren Alfa Romeo’nun yanı sıra grubun diğer markası Maserati’de de bu harfların kullanılmaya başlandığı belirtiliyor.Audi’nin bu harflerin hakkını almaya çalıştığı, ancak Fiat Chrysler Automobiles Başkanı Sergio Marchionne’nin bu isimlerden vazgeçmeyeceği vurgulanıyor.Marchionne’nin, geçmişte kriz yorumları ve Alfa’yı satın alma çabaları nedeniyle VW Grubu Başkanı Ferdinand Piech ile ters düştüğü hatırlatılırken, bu yüzden söz konusu isimleri vermeyi kesinlikle reddettiği konuşuluyor.
