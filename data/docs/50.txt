Kanser algısı tedaviyi etkiliyor
Kanser tanısının ölümle eş değer olmadığını ve kanser algısının tedavi seyrinde rol oynadığını vurgulayan uzmanlar, hastalıkla ilgili yanlış inanışların tedaviyi olumsuz etkilediğine dikkat çekiyor.
İlişkili Haberler
Meme kanserine 5 yıl önce teşhis
'Marihuana kanser hücrelerini öldürebilir'
Türkiye'de yılda 170 bin kişi kanser oluyor
Türk Tıbbi Onkoloji Derneği Yönetim Kurulu Üyesi Doç. Dr. Mehmet Ali Kaplan, hastaları toplumdaki yanlış inanışlar konusunda uyararak, kanser tanısının ölümle eş değer olmadığının bilinmesi ve doğru bilinen yanlışlar nedeniyle yarar sağlanacak tedavilerden mahrum kalınmaması gerektiğini söyledi.Doç. Dr. Kaplan, kanserle ilgili doğru bilinen birçok yanlış olduğunu belirtti.Bulaşıcı hastalığı bulunmayan kanser hastasıyla yakın temasın risk oluşturmayacağını vurgulayan Kaplan, zorlu süreçte yakın çevresiyle iletişime ihtiyaç duyan hastadan uzaklaşmanın, olumsuzluklara yol açabileceğini ifade etti. İnanışın aksine kanserin, cinsel ilişkiyle de bulaşmadığını anlatan Kaplan, bazı bitki veya kürlerin tıbbi tedavinin yerine konmasının yanlış olduğunu bildirdi.''KANSER HASTASI İHTİYACI KADAR ŞEKER TÜKETMELİ''Doç. Dr. Kaplan, ''Kanser oluşumunda şekerin rol aldığı'' ya da ''Kanser hücrelerini beslediği'' yönünde bilimsel bir veri bulunmadığını belirterek, "Şeker ve şeker içeren yiyeceklerden zengin beslenmeden, yalnız kanser hastaları değil, tüm bireyler uzak durmalıdır ancak şekerin, kanser hastalarının hayatından tamamen çıkarılması da yanlıştır. Kanser hastaları da herkes gibi ihtiyacı kadar şeker tüketmelidir. Ayrıca 'bıçak değdiği zaman kanser yayılır' düşüncesi, hastanın etkin tedaviden mahrum kalmasına neden olabilir" şeklinde konuştu.
