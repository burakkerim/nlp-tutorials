TEOG'da ikinci dönem maratonu sona erdi
MEB tarafından ortaokul 8'inci sınıf öğrencilerine yönelik düzenlenen ikinci dönem ortak sınavları, bugün yapılan oturumla sona erdi.
İlişkili Haberler
TEOG maratonu başladı
TEOG'da bu sene ek tercih hakkı olacak mı?
Uzmanlardan TEOG uyarısı
Milli Eğitim Bakanlığı (MEB) tarafından Temel Eğitimden Ortaöğretime Geçiş (TEOG) sistemi kapsamında, 8. sınıf öğrencileri için düzenlenen ikinci dönem ortak sınavları sona erdi.
Ortak sınavlar kapsamında, dün Türkçe, matematik, din kültürü ve ahlak bilgisi, bugün ise fen ve teknoloji, T.C inkılap tarihi ve Atatürkçülük ile yabancı dil yazılıları gerçekleştirildi.
Bugünkü oturumla, ikinci dönem ortak sınavları sona erdi.Sınavlar, öğrencilerin öğrenim gördükleri okullar ile yurt dışında KKTC ve MEB'e bağlı okulların bulunduğu, sınav için uygun görülen merkezlerde Türkiye saatiyle 09.00, 10.10 ve 11.20'de aynı anda 970 sınav merkezinde 18 bin 349 okulda, yurtdışında 8 ülkede 16 merkezde yapıldı. Sınavlarda 1 milyon 282 bin 512öğrencinin katılımı için hazırlık yapıldı.Ortak sınavlarda, her ders için çoktan seçmeli 20 soru soruldu. Değerlendirmede yanlış cevap sayısı doğru cevap sayısını etkilemeyecek. Sınavlarda, öğrencilere A, B, C ve D kitapçığı olmak üzere dört farklı kitapçık verildi. Sınav süresi her ders için 40 dakika oldu.MEB tarafından bu yıl birinci dönem gerçekleştirilen ortak sınavlarda ilk kez Musevi öğrencilere, ayrı bir müfredat kapsamında hazırlanan "din kültürü ve ahlak bilgisi" soruları yöneltilmişti. Bu dönemki ortak sınavlarda da din kültürü ve ahlak bilgisi testinde, "Yahudi Dinine Göre Kötü Alışkanlıklar / İslam Dinine Göre Kötü Alışkanlıklar" ünitesinden aynı kazanımları ölçen 3 ortak soruya yer verildi.Özel Ulus Musevi 1. Karma Ortaokulunun isteği üzerine hazırlanan din kültürü ve ahlak bilgisi sorularını, yalnızca bu okulun 8. sınıf öğrencileri yanıtladı. Diğer okullardaki musevi öğrenciler ise bu sorulardan geçen yıl olduğu gibi bu yıl da muaf tutuldu.- Soru ve cevapları videolu yayınlanacakSoru ve cevaplar, hem yazılı hem de ders öğretmenlerinin anlatımıyla videolu olarak bugün saat 13.00 ile 16.00 arasında Eğitim Bilişim Ağı (EBA)"www.eba.gov.tr" üzerinden yayınlanacak.Sorulara ve sonuçlara yapılacak itirazlar, soruların ve sonuçların "http://www.meb.gov.tr (E-okul sistemi)" adresinden yayımlanmasından itibaren en geç 5 gün içinde Ölçme, Değerlendirme ve Sınav Hizmetleri Genel Müdürlüğünün internet sayfasındaki sınav itiraz bölümünden elektronik olarak yapılabilecek.- Mazeret sınavları 16-17 Mayıs'ta Mazeret sınavları ise 16-17 Mayıs'ta gerçekleştirilecek. Sonuçlar haziranda açıklanacak. Sınav soru kitapçıkları, ikinci gün oturumu tamamlandıktan sonraki gün, isteyen öğrencilere dağıtılacak.Okul müdürlükleri mazeret sınavına girecek öğrencilerin bilgilerini en geç 5 Mayıs saat 17.00'ye kadar E-okul sistemine işleyecek. Mazeretleri E-okul sistemine işlenmeyen öğrenciler sınava alınmayacak. Sorumluluk okul müdürlerine ait olacak.
