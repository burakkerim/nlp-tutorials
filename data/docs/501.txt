Toyota Mirai'ye 1 ayda bin 500 talep geldi
Toyota'nın yakıt hücreli otomobili Mirai'ye 1 ayda bin 500 talep geldi.
İlişkili Haberler
Toyota'nın geleceği
Toyota'dan yapılan açıklamaya göre, seri üretimine geçilen hidrojen yakıt hücreli otomobil Toyota Mirai, Japonya'da satışa çıktıktan sonra bin 500 sipariş aldı.15 Aralık'ta yapılan lansmandan itibaren 2015 yılı sonuna kadar 400 adet satılması planlanan Mirai'ye gelen talep doğrultusunda, otomobilin üretim planı da revize edildi. Mirai'nin 2016 yılında 2 bin adet, 2017 yılında da 3 bin adet üretilmesi planlanıyor.Siparişlerin yüzde 60'a yakını Japonya'da devlete bağlı birimler ile kurumsal filolar tarafından, yüzde 40'ı ise bireysel kullanıcılar tarafından verildi.Mirai'nin Japonya, ABD ve Avrupa pazarlarındaki satış planları, her bölgedeki hidrojen altyapı gelişimi, enerji politikaları, araç alım teşvikleri, müşteri talepleri, çevre regülasyonları ve diğer faktörler göz önünde bulundurularak değerlendiriliyor.Yakıt dolum süresinin 3 dakika olduğu Mirai'de sürüş esnasında hidrojen ve oksijenin reaksiyonu sonucu sadece su buharı ortaya çıkıyor. Böylece çevreye zarar vermiyor ve çevre dostu bir sürüş sağlanıyor. Mirai, hidrojen yakıtlı araçların gelecekte yaygın biçimde kullanılacağının sinyallerini verecek şekilde başarılı bir hızlanma ve sürüş performansına da sahip bulunuyor.
