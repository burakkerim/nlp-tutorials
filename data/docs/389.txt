Facebook kullanıcılarına 'gizlilik' uyarısı
Geçtiğimiz günlerde Android cihazlar için geliştirilen ‘Fshake’ isimli bir uygulama, Facebook kullanıcılarının gizlilik ayarlarını tekrar gözden geçirmesi gerektiğini akla getirdi.
İlişkili Haberler
Facebook'tan yeni uygulama 
Facebook'tan gençler kaçıyor, yaşlılar akın ediyor
Facebook Messenger Web'de
Mobil uygulamada telefonunuzu her salladığınızda uygulama istediğiniz şehirde yaşayan ve ilişkisi olmayan bir kişi bulmaya çalışıyor.
Facebook kullanıcıları arasından ilişki durumunu ‘ilişkisi yok’ şeklinde ayarlayan ve bunu herkese açık yapan kullanıcılar arasında arama yapan uygulama yurtiçinde bulunan iller yanında Türklerin yoğun olarak yaşadığı Berlin, Köln gibi şehirlerde de arama yapabiliyor.
Uygulamada ilişkisi olmayan insanlar destekledikleri futbol takımına veya alışveriş yaptıkları markaya göre de aratılabiliyor. Güncellemelerde ise insanların çalıştıkları şirketlere ve memleketlerine göre arama yapılabileceği belirtilen uygulama ücretsiz ve herhangi bir izin gerektirmeden Google Play üzerinden indirilebiliyor.
GİZLİLİK AYARLARINA DİKKAT
Bu tarz uygulamalarda yer almamak isteyen kullanıcıların gizlilik ayarlarında ‘ilişkisi yok’ durumunu sadece arkadaşlarına veya arkadaşların arkadaşlarına açık hale getirmesi önem arz ediyor.
Düzenlemek için 'Profil' sekmesinin altında bulunan 'Hakkında' kısmından ‘Aile ve İlişkiler’ bölümü kullanılabiliyor. İlişki başlığının altında bulunan ‘İlişkisi yok’ seçeneğinin sağ tarafında bulunan dünya işareti tıklanarak bu arkadaşlar veya arkadaşların arkadaşları şeklinde ayarlanabiliyor. 
