Sezonun ilk rallisi Şile'de gerçekleşti
2015 TOSFED Ralli Kupası ilk yarışı, 34 Otomobil Sporları Kulübü tarafından İstanbul Şile’de organize edildi. 28-29 Mart tarihlerinde gerçekleştirilen yarışta, 6 ayrı kategoride 45 ekip mücadele etti.
Sezonun ilk rallisi Rally 34, Şile ve Ağva bölgesindeki Teke ve Yazımanayır etaplarının 3 kez geçilmesinden oluştu. Pilotlar, 75 kilometresi özel etap olmak üzere toplamda 206 kilometreyi katettiler.  
Kategori 1’in iddialı ekibi, Murat Günarslan – Erhan Arıkan ikilisi yaşadıkları teknik sorunlara rağmen yarışı üçüncü sırada, kürsüye çıkarak tamamladı ve kupayla ödüllendirildi. Sezonun ilk yarışında üçüncülük puanını hanesine yazdıran başarılı ekip, şampiyonluk parolasıyla kupanın geriye kalan yarışlarında mücadele etmeye devam edecek. 
TOSFED Ralli Kupası’nda Akü Dünyası ana sponsorluğunda, LogiLink Türkiye, Pratik Araba Filo Kiralama, Avrupa Lastik Continental, Boğaziçi Servis ve Timur Ozalit‘in yardımcı sponsorluğunda yarışan Murat GÜNARSLAN – Erhan ARIKAN ikilisi, Fiat Palio otomobilleriyle Kategori 1 Şampiyonluğu’nun en iddialı isimleri arasında yer alıyor.
Rally 34’te dereceye giren sporcuların ödülleri, Şile Meydanı’ndaki finiş podyumunda Şile Belediye Başkanı Can Tabakoğlu ve TOSFED Yönetim Kurulu Başkanı Metin Çeker tarafından verildi.
TOSFED Ralli Kupası’nda sezonun ikinci yarışı, 25-26 Nisan 2015 tarihlerinde Batı Anadolu Motorsporları Kulübü (BMS) tarafından İzmir’de düzenlenecek. 
