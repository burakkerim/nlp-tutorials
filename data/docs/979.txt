Beşiktaş zorlu Trabzon deplasmanından 3 puanla çıktı
Trabzonspor deplasmanına lider giden Beşiktaş, Avni Aker'deki kritik maçtan üç puana iki golle ulaştı. Maça yedek başlayan Demba Ba, 57'de Opare'nin yerine oyuna girdi, bir dakika sonra attığı golle takımını 1-0 öne geçirdi. 90+5'te Mustafa Pektemek'in golü maçın skorunu ilan etti ve Beşiktaş, Avni Aker'den 2-0'lık galibiyetle ayrıldı.
Haftanın sonucu merakla beklenen maçta Beşiktaş, Trabzonspor'u deplasmanda 2-0 yendi ve bir gün önce Fenerbahçe'ye devrettiği liderliği tekrar geri aldı. Beşiktaş'a galibiyeti getiren goller 58'de Demba Ba ve 90+5'te Mustafa Pektemek'ten geldi. Bu galibiyetle puanını 64'e çıkaran Beşiktaş, bir gün önce devrettiği liderlik koltuğunu Fenerbahçe'den geri aldı.
Üç büyüklerle oynadığı maçlarda sadece Beşiktaş'a yenilen Trabzonspor, Avni Aker'deki karşılaşmada da rakibine diş geçiremedi. Bursaspor ve Başakşehir'in puan kaybettiği haftada kazanıp Avrupa kupaları iddiasını güçlendirmek isteyen Trabzonspor ise 47 puanda kaldı ve ayağına gelen fırsatı geri tepti.
Maça ev sahibi ekibin golcüsü Oscar Cardozo, Beşiktaş'ın golcüsü Demba Ba yedek başladı. Cardozo, geçirdiği gribal enfeksiyon nedeniyle, Demba Ba ise yabancı kontenjanına takıldığı için yedek soyundu. Maçın ilk yarısı iki takım net fırsatlardan yararlanamadı; ancak devre golsüz sona erdi. Maçın golleri ikinci yarıda geldi. Önce 58'de Demba Ba sahneye çıktı. Senegalli bir dakika önce girdiği maçta takımını 1-0 öne geçirirken, son sözü 90+5'te Mustafa Pektemek söyledi. Bu gollerle Beşiktaş,  galibiyete ulaşırken, kritik Trabzon deplasmanından 3 puanla ayrıldı. MAÇTAN DAKİKALAR17. dakikadar Özer'in cezasahasına ortasında Opare'nin ters vuruşunda top sağ direğin yanından auta gitti.
29'uncu dakikada Trabzonspor ilk tehlikeli atağı geldi. Mehmet Ekici, kaleye yaklaşık 27-28 metre uzaktan müthiş vurdu, top az farkla üstten auta çıktı.
35'inci dakikada Beşiktaş gole yaklaştı. Sağ kanattan kullanılan köşe vuruşunda altı pas ön çizgisi üzerinde Sivok kafayı vurdu. Top, çizgi üzerinde kaleci Hakan'ın göğsünden döndü ve siyah-beyazlılar mutlak golden oldu.
Aynı dakikada ani gelişen Trabzonspor atağında Özer net fırsattan yararlanamadı. Sol kanattan Erkan Zengin'in cezasahasına taşıyıp Deniz'e doğru gönderdiği topta Opare araya girdi. Portekizlinin çıkması için bıraktığı bıraktığı topu Deniz penaltı noktası üzerine çıkardı, demarke durumdaki Özer sert vurdu, top üstten farklı şekilde auta gitti.
44. dakikada Opare'nin sağdan ortasında, kaleci Hakan Arıkan, Mustafa Pektemek'in kafasına gelmeden topu uzaklaştırarak tehlikeyi önledi.
45+1'de Deniz ile Sivok'un hava topu mücadelesinde Trabzonsporlu oyuncu yerde kaldı. Kazanılan serbest vuruş için topun başına geçen mehmet Ekici'nin vuruşunda top üstten auta gitti.
53'te Beşiktaş gole yaklaşan taraf oldu. Sosa'nın sağ kanattan cezasahasına ortasında lcay Şahan topun üzerinden atladı. Arka direkte Tolgay'ın vurduğu top üstten auta gitti.
57'DE GİRDİ 58'DE GOLÜNÜ ATTI57'inci dakikada Daniel Opare oyun dışında kalırken, yerine Demba Ba girdi. Beşiktaş'ta sağ beke Olcay Şahan geçti.
58'inci dakikada Beşiktaş'ın golü geldi. Olcay Şahan'ın kazanıp sağ kanada açtığı topu Gökhan Töre, penaltı noktası üzerine doğru gönderdi. Demba Ba, ilk topla buluşmasında dönerek şutunu çekti, sağ direğe çarpan top ağlarla buluştu.
ÖZER'İN GÖZ YAŞLARITrabzonspor'da 60'da Cardozo, Özer'in yerine oyuna girerken, tribünlerden protesto sesleri duyuldu. Özer ağlayarak soyunma odasına gitti, tribünlerde ise Özer lehine terahürat yapıldı.
63'te Mehmet Ekici'nin sağ kanattan kullandığı serbest vuruşta, Olcay Şahan'ın müdahelesinde Deniz yerde kaldı, Trabzonspor penaltı beklerken hakem devam dedi.
64'te Erkan Zengin'in bıraktığı topa cezasahası dışı sol çaprazda vurdu, top az farkla üstten auta gitti.
71'de Beşiktaş, Tolgay Arslan ile gole yaklaştı. Cezayayı üzerinde topla bulaşan Beşiktaşlı futbolcu yerden sert vurdu, kaleci Hakan Arıkan'ın parmaklarının ucuyla topu kornere gönderdi ve net golü önledi.
80'de sağ kanattan Sosa'nın kullandığı köşe vuruşunda Atınç kafayı vurdu, top az farkla üstten auta gitti.86'da Sosa, cezasahası içi sağ çaprazda sert vurdu, top yandan auta gitti. 88'de Tolgay Arslan, cezasahasına ön cepheden girer girmez sert vurdu, kaleci Hakan Arıkan son anda gol izni vermedi. 89'da Waris'in geri çıkardığı topa Mehmet Ekici yaklaşık 25 metre uzaktan sert vurdu, kaleci Günay iki hamlede topu kontrol etti ve gol izni vermedi. 90+5'te Oğuzhan Özyakup, topla cezasahası sağ içine girdi. Arka direkteki bomboş durumdaki Mustafa Pektemek'e ortaladı. Bu oyuncunun kafa vuruşunda top ağlarla buluştu ve Beşiktaş 2-0 öne geçti. Karşılaşma da bu golle sona  erdi ve Beşiktaş, zorlu Trabzonspor deplasmanından 3 puanla ayrıldı.
