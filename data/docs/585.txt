Sony’nin yüzü PlayStation 4 satışlarıyla güldü
Bir süredir başı hacker'larla dertte olan Sony Aralık ayında 4.1 milyon adet PlayStation 4 sattığını duyurdu.
Geçtiğimiz aylarda Kuzey Kore merkezli olduğu iddia edilen siber saldırı yüzünden başı ağrıyan Sony’nin yüzü PlayStation 4 satışlarıyla güldü.Aralık ayında 4.1 milyon adet PlayStation 4 (PS4) oyun konsolu satan firma, ürünün piyasaya sürüldüğü 2013 yılından bu yana 18.5 milyon PS4 sattığını duyurdu.
İlişkili Haberler
Sony hack'i telafi etmeye çalışıyor
Kim bu Kuzey Koreli hackerlar?
Bir süredir Microsoft’un benzer ürürnü Xbox ile kıyasıya bir rekabetin içerisinde olan Sony Worldwide Studios'un şefi Shuhei Yoshida, geçtiğimiz aylarda konsolun satış başarısının kendilerini de şaşırttığını belirtmişti. Şirketin bir önceki konsol modeli PS3 7 yıl içimde 80 milyon, PS2 ise 150 milyon adet satmıştı.Sony’nin film departmanını Sony Pictures’ı hack’leyen bilgisayar korsanları şirkete ait gizli dökümanları internete sızıdırmış, Sony Pictures, söz konusu grubun tehditlerinden dolayı tartışma yaratan filmi Interview’ı bir süre vizyona sokamamıştı.
Noel boyunca milyonlarca PS 4 satan Sony'nin çevrimiçi  servisi PSN  de hacker'ların hedefi olmuş, siber saldırıya uğrayan sistem günlerce çoğu kullanıcısına hizmet verememişti.
