Müzeyyen Senar’ın kızı hastanede
Türk Sanat Müziği sanatçısı merhum Müzeyyen Senar’ın kızı Feraye Işıl, 5 gündür özel bir hastanede tedavi görüyor.
Muğla’nın Bodrum ilçesinde yaşayan Feraye Işıl’ın, annesi Müzeyyen Senar’ın tedavisi sırasında yaşadığı yoğun günlerde solunum yolları hastalığının olduğu, ancak tedavisini gereğince yaptıramadığı öğrenildi.
Müzeyyen Senar 8 Şubat 2015 tarihinde Ege Üniversitesi Tıp Fakültesi Hastanesi’nde tedavi altındayken vefat etmişti. Bir süredir üst solunum yolu rahatsızlığı devam eden Feraye Işıl’ın yapılan kontrollerinin ardından, doktorların yatarak tedavi görmesine karar verdikleri öğrenildi.
Feraye Işıl da annesi Müzeyyen Senar gibi Türk Sanat Müziği sanatçısı.
