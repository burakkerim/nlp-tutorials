Burundi'de göstericiler bir genci diri diri yaktı
Burundi'de Devlet Başkanı Pierre Nkurunziza'nın üçüncü kez aday olmasına karşı düzenlenen eylemler devam ediyor. Göstericilerin, Nkurunziza taraftarı bir genci sokak ortasında canlı canlı yaktığı iddia edildi.
Orta Afrika ülkelerinden Burundi'de iktidara karşı düzenlenen gösterilerde bir vahşet yaşandı. Başkent Bujumbura'da iktidar partisinin gençlik kollarına üye bir genç, sokak ortasında canlı canlı yakılarak öldürüldü.Bir görgü tanığı dehşet verici anları şu cümle ile anlattı: "Boynundan araba tekerleği geçirerek ateşe verdiler."Devlet Başkanı Pierre Nkurunziza'nın ofisinden yapılan açıklamada bu vahşi olayın şiddetle kınandığı belirtildi. Açıklamada, bu tür olayların tekrarlanmaması için gerekli olan tüm önlemlerin alınacağı ifade edildi. Kızılhaç da başkent Bujumbura'da muhalefetin düzenlediği gösteriye güvenlik güçlerinin müdahale ettiğini, çıkan çatışmada 1 kişinin öldüğünü 9 kişinin yaralandığını açıkladı.POLİSE YARDIM İÇİN SOKAĞA ÇIKTILAR İktidardaki Demokrasi Kuvvetleri Savunma Ulusal Konseyi Partisi'ne (CNDD FDD) üye bazı gençlerin de polise destek için sokaklara döküldüğü belirtildi.
Görgü tanıkları da polisin gerçek mermi kullanarak göstericilere ateş açtığını, CNDD FDD'den bir gencin de göstericilere el bombası attığını öne sürdü.Devlet Başkanı Nkurunziza'nın adaylığına karşı 26 Nisan'da başlayan gösterilerde bugüne kadar 14 kişi öldü. Gösteriler sırasında 100'den fazla kişi yaralandı, 400'den fazla gösterici gözaltına alındı.GÖSTERİLERDE ŞİMDİYE KADAR 15 KİŞİ ÖLDÜ Muhalefet ise şimdiye kadar 15 göstericinin öldüğünü söylüyor. Anayasaya göre, ülkede aynı kişi en fazla iki dönem arka arkaya devlet başkanı seçilebiliyor.Muhalifler Nkurunziza'nın adaylığının anayasaya ve ayrıca 1993-2006'daki iç savaşı sonlandıran, her parti üyesinin kendi çıkarından önce çoğunluğunkini gözetmesi gerektiğini vurgulayan Aruşa Anlaşması'na aykırı olduğunu savunuyor.ANAYASAYI İHLAL Nkurunziza yanlıları ise devlet başkanının 2005'te atamayla göreve geldiğini, yani ilk dönemin geçersiz olduğunu ve bir kez daha aday olabileceğini iddia ediyor.Anayasa mahkemesinden önceki gün yapılan yazılı açıklamada, Nkurunziza'nın devlet başkanı seçimi için 3. kez aday olmasının önünde yasal bir engel bulunmadığı belirtilmişti.
