Engelliler Nemrut Dağı'nın zirvesinde buluşacak
Dünyanın 8. Harikası olarak bilinen, Unesco tarafından Dünya Kültür Mirasları arasında yer alan, güneşin doğu ve batışının devasa tanrı ve kral heykellerinin arasında ne güzel izlendiği yerlerden biri olan Nemrut Dağı Uluslar arası organizasyona hazırlanıyor.
Adıyaman Nemrut Rotary Kulübü tarafından her yıl geleneksel olarak düzenlenen “ROTARY ENGELLİLERLE ZİRVEDE-XV NEMRUT’A TIRMANIYORUZ” Projesi 30 Nisan 3 Mayıs tarihleri arasında Yurtiçi ve Yurt Dışından katılım ile Uluslar arası boyutta gerçekleştirilecek. Adıyaman Nemrut Rotary Kulübü Dönem Başkanı Ferit Binzet, bu yıl gerçekleştirilecek olan organizasyonun Uluslararası boyutta ve çok renkli geçeceğine dikkat çekerek şu bilgileri verdi:"ABD, Almanya, Meksika, Brezilya, Paraguay, Japonya, Avustralya, Hindistan, Kore, Bulgaristan, Yeni Zellanda ve Türkiye’den Ankara, İstanbul, İzmir, Mersin, Samsun, Eskişehir, Adana, Malatya, Hatay, Çorlu ve Gaziantep başta olmak üzere birçok ilden Engelliler, Exchange Değişim öğrencileri, ressamlar, 2430, 2420 ve 2440. Rotary Bölge Federasyonuna bağlı Rotaryenler de Adıyaman’da buluşacak.
30 Nisan’da Demokrasi Parkı önünden saat 14’de kortej yürüyüşü ile başlayacak etkinlikler kapsamında yerli ve yabancı katılımcılar hükümet Konağı önünde yürüyüş sonrası çelenk koyma töreni düzenleyecek. Adıyaman’ın tarihi ve turistik yerlerini de gezecek olan misafirler 2 Mayıs’ta Çukurova Senfoni Orkestrasının saat 15:00’da engelliler için Nemrut Dağında düzenleyeceği özel bir konser için zirveye tırmanacak."  Etkinliğe katılanlar Nemrut Dağı'ndaki büyüleyici bir mekânda, 2 Bin yıllık heykellerin arasında düzenlenecek konser öncesinde Commagene Krallığı'na ait ören yerlerinden Karakuş Tepesi, Cendere Köprüsü, e,Eski Kâhta Kalesi ve Arsemia’yı  ziyaret edecek.
