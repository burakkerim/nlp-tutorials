Google'a tarihi ceza kapıda
İnternet sektöründe adeta tekel konumunda bulunan Google, internet aramaları ve reklamlarında kullandığı algoritması sayesinde haksız rekabete sebep olmakla suçlanıyor. 5 yıldır şirketi mercek altına alan AB yetkilileri Google hakkındaki kararı yarın açıklayacak.
İlişkili Haberler
Gmail çöktü mü?
 Arama kurallarını yeniden belirliyor
Google müstehcen içeriğe savaş açtı
ABD merkezli teknoloji devi internet aramalarında kullandığı algoritma sayesinde rakiplerini devre dışı bıraktığı iddiasıyla tarihi bir cezaya çarptırılabilir.
2010 yılından beri Google'ın her adımını mercek altına alan Avrupa Birliği (AB) yetkililerine dayandırılan haberlere göre, Google'ın alacağı ceza yarın açıklanacak. 
Komisyon bundan 5 sene önce 20 AB  ve ABD merkezli şirketin şikayetleri üzerine Google hakkında soruşturma başlatmış, bu süreçte 3 defa uzlaşma zemini aranmış ama herhangi bir başarı sağlanamamıştı.
"600 MİLYON DOLAR CEZA ÖDEYEBİLİR"
Henüz resmi bir açıklama olmasa da Google'ın astronomik bir para cezasına çarptırılacağına neredeyse kesin gözüyle bakılıyor. 
Söz konusu cezanın şirketin yıllık global geliri olan 6 milyar doların (yaklaşık 16.5 milyar TL) yüzde 10'u olacağı iddia ediliyor. Bazı kaynaklar bu rakamın 6 milyar dolara kadar çıkabileceğini belirtiyor.
"AB ANLAŞMAYA YANAŞMIYOR"
Soruşturmanın odağında bulunan algoritma hakkında şirketin fikri mülkiyeti olduğu iddiasıyla bilgi paylaşmayan Google'ın anlaşma zemini aradığı da gelen bilgiler arasında. Adı açıklanmayan AB yetkililerine dayandırılan haberlerde ise AB'nin uzlaşmaya sıcak bakmadığı, ve Google'a tarihi bir ceza vereceği belirtiliyor.
Google, geçen yıl Avrupa Adalet Divanı'nın özel hayata ilişkin aldığı kararı kabul etmiş ve 'unutulma hakkı' olarak bilinen bu uygulama kapsamında binlerce Avrupa Birliği vatandaşlarının başvurularını kabul etmişti.
