Tesla Model S
Tesla Motors, uzun zamandan beri beklenen ikinci modeli, Tesla Model S elektrikli sedan otomobilini tanıttı.
İSTANBUL - Tesla, uzun zamandan beri beklenen nispeten ucuz ikinci modelini tanıttı. Firmanın daha üretilmeden satılan ve alıcı sırasında uzun bir listeye sahip olan Tesla Roadster modeli ile elde ettiği başarıyı göstermesi beklenen 4 kapılı yeni otomobili tamamen elektrikle çalışan bir sedan.2011'de üretilmeye başlanması öngörülen yeni model, 57 bin dolar fiyatla satışa sunulacak. Tesla, üretimi başlatmak için gerekli olan yatırımı bulduğu anda otomobilin üretim sürecinin hızlandırılabileceğini ifade ediyor.Tesla Model S, 209 kilometre son sürate sahip. 100 kilometre hıza 5,5 vr 6 saniye aralığında ulaşabilen otomobilin baz modeli 257 kilometre menzile sahip Lityum İyon pil ile satışa sunulacak. Otomobilde opsiyonel olarak 354 ve 483 kilometre menzile sahip iki farklı pil modelinin hazırlanmasına ise devam ediliyor.Tesla'nın yeni modelde kullandığı ve mevcut Tesla Roadster modellerine de entegre etmeyi düşündüğü hızlı şarj modülü, otomobili 45 dakikalık şarj süresiyle tam kapasiteyle kullanmaya olanak tanıyacak. Firma yeni modelden yılda 20 bin adet üretmeyi planlıyor.Emisyonsuz, tamamen elektrikle çalışan otomobil rüyasını hayata geçiren Tesla Motors, yeni otomobilin üretilebilmesi için 450 milyon dolarlık bir fabrika kuracak. Ancak bu fabrikayı kurabilmesi için gerekli olan yatırımı henüz sağlayabilmiş değil.
Firmanın "seri üretime geçirilmiş ilk tam elektrikli otomobil" olarak ifade ettiği Model S, Tesla'nın ikinci otomobil modeli. Firmanın iki kişilik ilk modeli Tesla Roadster, 109 bin dolarlık fiyatına rağmen spor otomobil tutkunları tarafından yoğun ilgiyle karşılanıyor. Tesla Roadster'a sahip 300 kişi bulunuyor, otomobili satın almak isteyen 1000 kişi ise listede sıranın kendilerine gelmesini bekliyor.
