Google'dan insanlık için büyük adım
Google, "Johnson & Johnson" firmasıyla "ameliyat robotları" üretmek üzere bir ekip oluşturdu. Bu çalışma ile hastaların ameliyat sonrası travma ve yara izlerinin en aza indirilmesi amaçlanıyor.
Amerikan teknoloji firması Google, sağlık ve kozmetik sektörü firması "Johnson & Johnson"la, "ameliyat robotu" üretmek üzere bir ekip oluşturdu. 
Johnson & Johnson şirketler grubundan yapılan açıklamada, gruba bağlı tıbbi cihazlar firması Ethicon'un Google'la stratejik iş birliğine girme konusunda kesin bir anlaşma imzaladığı kaydedildi.Açıklamada, iki firmanın ameliyatlarda, cerrahlara, hasta ve sağlık bakım sistemlerine yardımcı olacak "ameliyat robotları" üretilebilmesi için "Yaşam Bilimleri" ekibi (Life Sciences) oluşturdukları belirtildi.Robot destekli ameliyatlar, cerrahlara operasyonu kontrol etmesi konusunda büyük bir destek sağlarken hastalara da ameliyat sonrası travma ve yara izinin en aza indirilmesi konusunda fayda sağlıyor.
