'Gülümseyip' poz verirken balığı kaptırdı
ABD'li balıkçı, yakaladığı balıkla poz verirken bir deniz aslanı da kendi avının peşindeydi...
ABD'nin San Diego kentinde balıkçı Dan Carlin (62), yakaladığı bir balıkla poz verirken bir deniz aslanının saldırısına uğradı. Balığı kapmak isteyen deniz aslanı Carlin'in elini ısırdı ve onu denize sürükledi.
''ONA GÜLÜMSE DEDİM, FOTOĞRAFI ÇEKTİM AMA...''Deniz aslanı tarafından 6 metre derinliğe çekilen balıkçı kurtulmayı başardı. Elinden ve bacağından yaralandığı belirtilen Carlin hastanede 2 gün tedavi gördü. Saldırı sırasında Carlin'in fotoğrafını çekmekte olan eşi "Ona gülümse dedim, fotoğrafı çektim ama kafamı kaldırdığımda o ortadan kaybolmuştu" dedi.
