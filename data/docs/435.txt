17 yaşındaki iki kız 5 gündür kayıp
Antalya’da 17 yaşındaki iki genç kızdan 5 gündür haber alınamıyor.
Antalya'dan Pazar günü Burdur'a giden Pelin Su Ç., okul arkadaşı Ayşe Nur A. ile buluştu. Kaldıkları öğrenci yurdundan izin alarak ayrılan iki arkadaş, merkezdeki bir kafede eğlendi. Pelin'in arkadaşlarından biri anne Derya Aydın'a telefonla arayarak kızının yurtta olmadığını söyledi. Bunun üzerine anne ile kız telefonda tartıştı. Tartışma sonrası sinirlenen Pelin Su ile arkadaşı Ayşe Nur, telefonlarını çöpe attı.
Terminalden bir otobüse binen iki genç kız, Serik’te indikten sonra kayıplara karıştı.
Anne Derya Aydın
Kızlarının kayıp olduğunu polise bildiren Derya Aydın, gören veya yerini bilenlerin yardımcı olmasını istedi. Anne Derya Aydın, “Kızgın değilim, dünyam lütfen ara beni. Benim sonum olursun" dedi.
