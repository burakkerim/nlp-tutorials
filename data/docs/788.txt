Sıtmaya yılda 580 bin kurban
Dünya genelinde bir yılda sıtmaya yakalanan 190 milyon kişiden yaklaşık 580 bini hayatını kaybediyor. Uzmanlar, sıtma açısından riskli ülkelere gidecekleri uyarıyor.
İlişkili Haberler
Sivrisineklerin sırrı çözülüyor
Sivrisinek sokmasıyla insandan insana bulaşan enfeksiyon hastalığı sıtma nedeniyle dünya genelinde yılda 580 bin kişi hayatını kaybediyor.Sağlık Bakanlığı Hudut ve Sahiller Genel Müdürü Hüsem Hatipoğlu, sıtmanın, parazit taşıyan sivrisineklerin sokmasıyla bulaştığını söyledi. "Küçük bir sivrisinek ısırığı" diyerek geçilmemesi gerektiğini ifade eden Hatipoğlu, sıtmanın insan hayatını tehdit eden bir hastalık olduğuna vurgu yaptı. Hatipoğlu, sıtmanın ortalama 7 günlük kuluçka süresi sonrasında ortaya çıkan ateşli bir hastalık olduğunu anlattı, belitilerin ise genellikle 7-30 gün içinde ortaya çıktığını aktardı. Belirtilerin, nadiren birkaç ay sonrasında da görülebildiğini söyleyen Hatipoğlu, "Ateş, titreme, terleme, baş ağrısı, bulantı, kusma, kas ağrısı, halsizlik gibi grip benzeri belirtiler görülür. Tedavi edilmediğinde ciddi komplikasyonlar ve ölümle sonuçlanabilir. Dünyada yılda 190 milyon kişi sıtmaya yakalanmakta ve bunlardan yaklaşık 580 bini hayatını kaybetmektedir" şeklinde konuştu.
BU ÜLKELERE GİDECEKLER DİKKATHatipoğlu, sıtmanın, daha çok Afrika, Orta ve Güney Amerika, Güney Asya, Güneydoğu Asya ve Ortadoğu, Doğu Avrupa ve Güney Pasifik bölgelerinde görüldüğüne dikkat çekti. Sıtmanın görüldüğü ülkelere seyahat edeceklerin önlem almasının önemine değinen Hatipoğlu, sivrisinek ısırıklarından korunulması ve koruyucu ilaçlar kullanılması gerektiğini bildirdi.SEYAHAT SAĞLIĞI DANIŞMA HATTINDAN BİLGİ ALABİLİRSİNİZHatipoğlu, sıtmanın, Türkiye'de geçmişte yaygın görülen bir hastalık olduğunu ancak başarılı çalışmalar neticesinde riskin çok azaltıldığını aktardı.Genel müdürlük bünyesindeki seyahat sağlığı merkezlerinde, riskli bölgelere seyahat edeceklere sıtmadan koruyucu ilaçların ücretsiz dağıtıldığına işaret eden Hatipoğlu, 7 gün 24 saat hizmet veren "444 77 34" numaralı Seyahat Sağlığı Danışma Hattından da bilgi alınabileceğini kaydetti.
