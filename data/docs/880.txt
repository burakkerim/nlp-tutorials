Terry'den Benitez’e gönderme!
Premier Lig'de bitime 3 hafta kala şampiyonluğunu ilan eden Chelsea'de, 34 yaşındaki kaptan John Terry, kutlamaların ardından yaptığı açıklamada eski menajeri Rafael Benitez’e tepki gösterdi.
2012 - 2013 sezonunda Chelsea'nin başında görev yapan Rafael Benitez, Terry'nin kariyerinin son dönemine geldiğini ileri sürerek, tecrübeli oyuncuya bazı maçlarda şans vermemişti. John Terry, o sezon sadece 14 maçta görev almıştı.Jose Mourinho yönetiminde adeta ikinci baharını yaşayan John Terry, bu sezon takımının oynadığı 35 lig maçının 35'inde de 90 dakika oynadı."ADINI SÖYLEMEK İSTEMEDİĞİM BİRİ"Chelsea'nin şampiyonluğunu ilan ettiği Crystal Palace maçının ardından açıklamalarda bulunan Terry, "Adını söylemek istemediğim biri, benim haftada 2 maça çıkamayacağımı söylemişti. Ben, onu yanılttım ve kendimi hala çok güçlü hissediyorum" ifadeleriyle Rafael Benitez'e tepkisini dile getirdi.
