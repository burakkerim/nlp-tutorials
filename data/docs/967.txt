Ekonomi Bakanı Zeybekci: Kur kendi dengesini kurmaya başladı
Ekonomi Bakanı Nihat Zeybekci, kurdaki dalgalamanın Türk ekonomisinden kaynaklanmadığını ifade ederek, “Zaten şu anda kendi dengesini kurmaya başlamıştır" dedi.
Ekonomi Bakanı Nihat Zeybekci, İklimlendirme İhracatçıları Birliği'nin "İklimlendirme Sektörü İhracatın Yıldızları" ödül töreninin ardından basın mensuplarının sorularını yanıtladı.Kurdaki hareketlenmenin enflasyona kısa vadeli etkisinin sorulması üzerine Zeybekci, bu konuda ellerinde bir rakam olmadığını belirterek, "İklimsel etkilerin bu sene pozitif anlamda bir katkısının olacağını, paritenin de enflasyona negatif katkısının nötralize edileceğini düşünüyorum. Nisan ayı enflasyonunun beklentilerimize uygun bir şekilde geleceğini tahmin ediyoruz" ifadelerini kullandı.Enflasyon hedeflemesinden vazgeçilmediğini vurgulayan Zeybekci, "Ekonomideki tahminlerimizi Merkez Bankamız yapıyordur. Değişkenlerin sabit kalması durumunda, enflasyonda, 2015 yılında yüzde 6'nın biraz altında bir rakamı görmeyi ümit ediyoruz" diye konuştu."KUR KENDİ DENGESİNİ KURMAYA BAŞLADI"Bakan Zeybekci, aşırı değerli doların ABD ekonomisi için sürdürülebilir olmadığını kaydederek, "AB ekonomisinde pozitif gelişmelerin, 2015 yılında daha olumlu yönde gerçekleşeceğini tahmin ediyoruz" değerlendirmesinde bulundu.Türkiye'nin kur konusunda endişe etmesi gereken bir şey olmadığını anlatan Zeybekci, "Kur konusunda şu anda yaşanan Türk ekonomisi kaynaklı bir dalgalanma değildir, zaten şu anda kendi dengesini kurmaya başlamıştır. Tahminlerimize göre de mayıs ilk yarısında seçimle ilgili beklentiler piyasa tarafından daha sağlıklı algılanmaya başladığında, spekülatif amaçlı köpükler de kendiliğinden kaybolacaktır" şeklinde konuştu.
