'Saldırının arkasında Kuzey Kore var'
FBI, Sony firmasına yapılan siber saldırının arkasında Kuzey Kore’nin olduğunun belirlendiğini bildirdi.
WASHINGTON - ABD Federal Soruşturma Bürosu (FBI), Sony firmasına yapılan siber saldırının arkasında Kuzey Kore’nin olduğunun belirlendiğini bildirdi.FBI tarafından yapılan açıklamada, "Soruşturmanın sonucu olarak ve ABD yönetiminin ilgili birimleriyle yakın işbirliğinin neticesinde şimdi FBI, bu eylemlerden Kuzey Kore hükümetinin sorumlu olduğu sonucuna varacak yeterli bilgiye sahip" ifadesi kullanıldı.'BENZERLİKLER VAR'Bu sonuca nasıl ulaştıklarına dair bilgi de veren FBI, bu saldırıda kullanılan veri silme yazılımlarının FBI’ın bilgisinin bulunduğu Kuzey Kore aktörlerinin daha önce geliştirdiği yazılımlarla bağlantılı olduğu bildirdi. Açıklamada, "Örneğin, spesifik kodların dizilimi, kriptolama algoritması ve gizliliği ihlal edilen ağ bağlantılarında benzerlikler bulunuyor" görüşüne yer verildi.
JOHN KERRY KUZEY KORE'Yİ KINADI ABD Dışişleri Bakanı Kerry, Sony'ye siber saldırı düzenleyen Kuzey Kore'yi kınadı. Kerry, yaptığı yazılı açıklamada, "ABD, Sony Pictures'u hedef alan siber saldırı ve sinemalara ve sinemaseverlere yönelik kabul edilemez tehditleri nedeniyle Kuzey Kore'yi kınıyor" ifadesini kullandı.Kerry, bu eylemleri, izole edilmiş bir rejimin özgür ifadeye baskı kurmak ve kendi ülkesinin sınırları ötesindeki sanatçıların yaratıcı ifadelerini engellemedeki "küstah girişimleri" olarak tanımladı.Kerry, ABD'nin, sanatçıların hükümetlerini açıkça alaya alabildiği ve eleştirebildiği bir ülke olduğuna dikkati çekerek, bazen bu eleştiriler hoşlarına gitmese bile bunların ifade özgürlüğü kapsamında değerlendirildiğine vurgu yaptı.Böyle bir saldırının hiçbir haklılığının bulunmadığını belirten Kerry, "ABD'de ticari bir kuruluşu ve onun çalışanlarını hedef alan doğasında yıkıcılık bu ülke tarafından sponsor edilen siber saldırıdan derin endişe duyuyoruz. Bu gözdağı veren hukuksuz eylemler, Kuzey Kore'nin açıkça uluslararası normları umursamadığını gösteriyor" ifadelerini kullandı.
