Türkiye'nin bale yıldızları Mersin'de buluştu
Mersin Devlet Opera ve Balesi (MDOB), "Dünya Dans Günü" dolayısıyla Türkiye’nin yıldız bale dansçılarını Mersin'de buluşturdu.
Türkiye'nin bale yıldızları, Mersin Kültür Merkezi Opera Sahnesi'nde düzenlenen Bale Yıldızları Gecesi'nde sanatseverlerin karşısına çıktı.
MDOB Başkareografı Serbülent Biçer'in düzenlediği etkinliğe bale sanatçıları Boğaçhan Bozcaada, Ana Gorgiashvili, David Kozashvili, Nazmiye Kozashvili, Ilgaz Erdağ, Arkın Zirek, Deniz Kılıç, İlke Kodal, Erhan Güzel, Murat Özdemir, Kıvanç Ekin, Aslı Çilek, Serkan Cebeci, Irakli Bakhtadze, Beatrice Parma, Büşra Ay ve Ender Üçdemir katıldı.
Türkiye'nin yıldız dansçıları, "Spartaküs, Şehrazat, Kurban, Bach Oryantal, Diana, Kösem Sultan, Notre Dame'ın Kamburu" isimli eserlerden bölümler sundu.
Salonu dolduran sanatseverlerce ilgiyle izlenen performanslar, büyük alkış aldı.
