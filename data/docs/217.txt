'Marihuana kanser hücrelerini öldürebilir'
Amerika'da hükümetin desteklediği bir araştırmadan şaşırtıcı bir sonuç çıktı. Araştırma grubunun yayınladığı makalede marihuananın, kanser hücrelerini öldürme özelliğine sahip olduğu iddia edildi.
"Marihuana, kanser hücrelerini öldürme özelliğine sahip!" Bu iddia; Amerika'da hükümet destekli bir araştırma grubunun yayınladığı makalede yer aldı. Yayın yönetmenliğini Amerikalı eski gazeteci Neil Patel'in yaptığı Daily Caller'da yayınlanan bilgiye göre Amerikan Ulusal Uyuşturucuyla Mücadele Enstitüsü, marihuananın tıbbi yararları hakkında yapılan bu araştırmaları ciddiye alıyor. Ancak diğer uyuşturucu maddeler kapsam dışında tutuluyor. İngiltere'nin saygın gazetelerinden Independent'ta da yer alan habere göre Enstitü, bugüne dek hayvanlar üzerinde yaptığı deneylerde marihuananın kanserli hücreleri küçültme ve yok edebilme kapasitesine sahip olduğunu açıkladı. Deneylerde özellikle beyin tümörlerinin ciddi anlamda küçüldüğü iddia ediliyor. Aynı araştırma kapsamında marihuananın, kanser tedavisinde kullanılan radyasyonun kanseri yok edici etkisini artırdığı de ileri sürüldü.
Konunun parlamentoya kabul edilmek üzere sunulması için henüz erken olduğu düşünülse de Amerika'nın bazı eyaletlerinde marihuana kullanımının yasal olduğu biliniyor.
