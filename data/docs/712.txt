2000 HP’lik güç geliyor
Süper otomobil anlayışını daha ileri bir seviyeye taşımak isteyen Trion Supercars, 2000 HP güç üreten motora sahip aracı Nemesis’in 2016’da piyasada olacağını duyurdu.
2012 yılında kurulan Amerikan süper otomobil üreticisi Trion Supercars Bugatti Veyron ve Koenigsegg Agera gibi üst düzey otomobillerin yer aldığı ligde kendisine yer arayacak.Nemesis projesine geçtiğimiz yılın ilkbaharında başlayan firma Nemesis’le ilk seri üretimini yapacak.
9.0 litrelik twin turbo V8 bir motora sahip olan süper otomobil 2000 HP’lik bir güç üretiyor. Nemesis, 8 kademeli otomatik şanzımanı ve dört tekerden çekiş sistemiyle gücünü yere aktarıyor.0’dan 100 km/s hıza 2.8 saniyede ulaşmayı başaran otomobilin maksimum hızı ise 434.5 km/s olduğu söyleniyor. 
Yalnızca 50 adet üretilmesi planlanan modelin ABD’deki satış fiyatının 1 milyon dolar olacağı konuşuluyor.
