Siber saldırı için 100 dolar yeter
İspanya’da bir araya gelen hackerler, 100 dolar harcayarak internet sitlelerine siber saldırı düzenleyeceklerini öne sürdü.
İspanya'nın başkenti Madrid'de yaklaşık bin 500 internet korsanı, "Dünya Hacker Günü" etkinliği kapsamında düzenlenen toplantıda bir araya geldi.
İnternet korsanları dijital dünyada kamu kurumları, özel şirketler ve bireylerin güvenliğinin nasıl daha iyi olabileceğini, hangi şartlarda ne kadar tehdit bulunduğunu ele aldı.Dijital casusluk, internet sistemlerinde güvenlik konularında seminerler veren korsanlar, bilgisayar dünyasına hakim bir kişinin bu uzmanlığını casusluk ya da şahsi menfaatleri için kullanabileceği ancak bunları engelleyebilecek, devletlerin ve özel kurumların güvenliğini sağlayabilecek internet korsanları da bulunduğu görüşünü dile getirdi.Seminerlere İspanya'dan katılan internet korsanlarından Jesus Gonzalez, sadece 100 dolar harcayarak gerekli malzemeleri alıp ciddi zararlar verebilecek siber saldırılar düzenlenebileceğini söyledi. Gonzalez, bunun dışında tek gereksinimin internet bağlantısı olduğunu belirtti.Bir başka internet korsanı Antonio Ramos da halen birçok şirketin siber güvenliği için gerekli yatırımı yapmadığını vurguladı. Ramos, "Çünkü bunu sadece bir gider kalemi olarak görüyorlar" dedi."Van Hauser" lakaplı tanınmış Alman internet korsanı Marc Heuse ise dünya üzerindeki internet korsanı sayısını tahmin etmenin zorluğuna değinerek, "Her birinin farklı bir amaç için çalışabileceğini ve yine her birinin kendi çalışma tarzının olabileceğini unutmamalıyız" diye konuştu.Heuse, "Zaten bugün 'hacker' kelimesinin karşılığını tam olarak açıklamak da çok zor. Herkes kendisi için bu tanımlamayı kullanabilir. Bunu profesyonel anlamda yapan da kötü amaçlar doğrultusunda kullananlar da kendilerini bu şekilde tanımlıyor" ifadesini kullandı.Dünyada en çok internet korsanının Rusya, ABD, Almanya ve İsrail gibi ülkelerde bulunduğunu dile getiren Heuse, "Bu ülkeler özellikle ulusal güvenlikleri için internet korsanlarıyla çokça çalışıyor. İsrail'e gittiğimde buradaki birçok internet korsanının ulusal güvenlik için çalıştığını gördüm" dedi.Heuse, dijital güvenliği sağlamak isteyen herkesin ve her kurumun iyi bir internet korsanına ihtiyaç duyduğunu belirterek, "İyi bir internet korsanı dijital dünyada istediği tüm bilgiye ulaşıyor. Özellikle saldırı ve korsanlık amaçlı çalışanların yakalanması çok zor. Fiyatlandırma ise işin boyutuna göre değişir" şeklinde konuştu.
