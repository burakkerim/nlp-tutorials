Golden State 21 maçtır kazanıyor
Golden State Warriors Batı Konferansı yarı final ilk maçında Memphis Grizzlies'ı 101-86 yenerek seride 1-0 öne geçerken, seyircisi karşısında galibiyet serisini de 21 maça çıkardı.
NBA play-off'larında konferans yarı final karşılaşmaları başladı.NBA play-off'larına 2 maçla devam edildi. Ligde normal sezonu lider tamamlayan Golden State Warriors, konferansını 5. sırada bitiren Memphis Grizzlies'ı Batı Konferansı yarı final ilk maçında konuk etti.
CURRY TAKIMI SIRTLADI
Oracle Arena'da oynanan karşılaşmadan 101-86 galip ayrılan Warriors, seride 1-0 öne geçti. Ev sahibi takımda Stephen Curry 22 sayıyla maçın en skoreri oldu. Warriors'ta Klay Thompson 18, Draymond Green 16, Harrison Barnes 11, Marreese Speights 10 sayıyla oynadı.Grizzlies'ta Marc Gasol 21, Zach Randolph 20, Tony Allen 15 sayı üretti.NBA play-off'larına 2 maçla devam edilecek.
