İçinde yaşadığımız evren bir göz yanılması mı?
1990'lı yıllarda ortaya atılan holographic principle'ı test etmeye hazırlanan Avusturyalı bilim insanları evrenin bir göz yanılması olabileceği iddiasını kanıtlamaya çalışacak.
İlişkili Haberler
"Uzaylılarla tanışmaya çok az kaldı"
Gizemli mesajın kaynağı uzaylılar mı?
İçinde yaşadığımız evren sadece bir göz yanılması mı? Bir grup Avusturyalı bilim insanına göre, bu senaryo oldukça olası.
Aslında bu teori yeni değil. 1990'lı yıllarda Fizikçi Dr. Gerard 't Hooft ve Dr. Leonard Susskind'in genel görelilik ve kuantum fiziği temel tutarsızlığı çözmek adına başlattıkları çalışmalarısonucunda "holographic principle"ı (hologram prensibi) ortaya atmışlardı.
Bu teoriye göre, evren kozmolojik ufukta iki boyutlu bir bilgi yapısı olarak görülebilir ve gözlemlediğimiz üçüncü boyut sadece düşük enerjide geçerli bir açıklamadır. 
Kozmolojik ufkun sonsuz alanı bulunduğunun altını çizen bu teori, kozmik ufkun zamanla büyüdüğü için kozmolojik holografinin matematiksel olarak kesinlik kazandığını iddia eder.
Kuantum kütleçekiminin düz uzay-zamanında holographic principle'a izin vermesi durumunda yıllardır bir teori olarak kalan iddia ilk defa geniş çevrelerce kabul görebilir.
Söz konusu teoriyi kanıtlamak için çalışmalar yürüten Viyana Üniversitesi akademisyenleri, evrenin sınırları ve limitleri olduğunu ve bu durumunda "holographic principle"ı desteklediğini belirtti.
Ekip adına açıklamalarda bulunan Dr. Daniel Grumiller, teorinin doğru olması için düz uzay-zamanında da uygulanabilmesi gerektiğine dikkat çekiyor ve çalışmalarının bu alanda yoğunlaşacağını belirtiyor.
