Facebook milyarlarca insana internet sağlayacak
Facebook, milyarlarca insana internet bağlantısı sağlayacak drone'un test uçuşunun başarıyla tamamlandığı duyurdu.
İlişkili Haberler
"Facebook medya devi oluyor"
Facebook'tan yeni uygulama
Sosyal medya devi Facebook, önümüzdeki yıllarda dünya üzerinde internet bağlantısı bulunmayan kimsenin kalmaması için harekete geçti.
Facebook'un yaklaşık 2 sene önce start verdiği "internet.org" isimli projesi kapsamında İnsansız Hava Araçları (Drone) dünyanın ulaşılamayan noktalarına internet erişimi götürecek.
İngiltere'nin başkenti Londra'da yapılan test uçuşundan geçer not olan drone'ların kullanıma girmesinin ardından yaklaşık 6 milyar kişiye hizmet sunması bekleniyor.
Zuckerberg tarafından paylaşılan bu fotoğraftaki drone'dan kaç adet üretileceği ise şu an için bilinmiyor.
Mark Zuckerberg
Yunan mitolojisinden ilham alınarak Aquila adı verilen ve maksimum 20 bin metre yükseklikte uçacak olan drone'ların önümüzdeki yıllarda kullanıma girmesi bekleniyor.
Facebook'un bu projesi hakkında kişisel Facebook sayfası üzerinden açıklamalarda bulunan şirketin kurucu CEO'su Mark Zuckerberg, enerjisini güneşten alan ve bu sayede aylarca kesintisiz uçabilen araçların kanat genişliğinin bir Boeing 737'den biraz daha büyük, ağırlığının ise bir otomobilden daha hafif olduğu bilgisini paylaştı.
Zuckerberg, erişilemeyen bölgelere kolaylıkla ulaşabilecek bu araçların tüm dünyaya internet getireceğinin altını çizdi.
