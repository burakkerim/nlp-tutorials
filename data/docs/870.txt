Dış ticaret açığı mart ayında yüzde 17,2 arttı
Dış ticaret açığı mart ayında yüzde 17,2 artarak 6,1 milyar dolara yükseldi. Üç aylık açık yüzde 12,5 geriledi.
Dış ticaret açığı mart ayı sonuçları açıklandı.Türkiye İstatistik Kurumu verilerine göre, dış açık mart ayında yüzde 17,2 artarak 6 milyar 154 milyon dolara yükseldi. Açığın 6,2 milyar dolar olması bekleniyordu.ÜÇ AYLIK AÇIK 15,2 MİLYAR DOLARDış açık ilk üç ayda yüzde 12,5 düşüşle 15,2 milyar dolar oldu.İHRACAT VE İTHALAT AZALDIİhracat Mart ayında yüzde 14,4 azalarak 12 milyar 570 milyon dolar, ithalat yüzde 6,1 azalarak 18 milyar 723 milyon dolar olarak gerçekleşti. İhracatın ithalatı karşılama oranı Mart'ta geçen yılın aynı dönemindeki yüzde 73,7'den yüzde 67,1’e düştü.AB'YE İHRACAT YÜZDE 11,8 DÜŞTÜAvrupa Birliği’nin ihracattaki payı yüzde 42,5 oldu. AB’ye yapılan ihracat, yüzde 11,8 azalarak 5 milyar 343 milyon dolara geriledi.EN ÇOK İHRACAT ALMANYA'YAAlmanya’ya yapılan ihracat 1 milyar 80 milyon dolar olurken, bu ülkeyi sırasıyla İngiltere (1 milyar 31 milyon dolar), Irak (745 milyon dolar) ve BAE (597 milyon dolar) takip etti.İTHALATTA İLK SIRA ÇİN'İNÇin’den yapılan ithalat, 2 milyar 347 milyon dolar oldu. Bu ülkeyi sırasıyla Rusya (2 milyar 191 milyon dolar), Almanya (1 milyar 814 milyon dolar) ve İtalya (960 milyon dolar) izledi.
