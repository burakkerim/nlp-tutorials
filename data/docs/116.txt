Senna'nın otomobili en az 1.5 milyon dolar
1994 San Marino Grand Prix'sinde hayatını kaybeden efsane pilot Ayrton Senna'yı, ilk kez podyuma taşıyan otomobil satışa çıkarıldı. Otomobili satın alacak kişinin, 1.5 milyon doları aşkın bir parayı gözden çıkarması gerekiyor.
Formula 1 dendiğinde, pek çok kişinin aklına gelen en özel isimlerden biri Ayrton Senna, sonradan efsane olarak anılacağı Formula 1'de ilk kez 1984 yılında piste çıktı. 21 yıl önce San Marino Grand Prix'sinde trajik bir biçimde hayata gözlerini yuman Senna, 1984'te, ilk kez Monaco Grand Prix'sinde podyum gördü.
Yıllarca büyük çekişme yaşayacağı Alain Prost'un yanı sıra Niki Lauda, Nigel Mansell, Rene Arnoux ve Nelson Piquet gibi efsane isimleri ilk kez o yarışta geride bırakmayı başaran Senna, Tolemanhart otomobili ile podyumun ikinci basamağına çıktı. İşte efsanevi Brezilyalı pilotun kullandığı bu otomobil, İngiltere'nin başkenti Londra’da satışa çıkarıldı.
Otomobili satın alacak kişinin 1.5 milyon Dolar’ı aşkın bir parayı gözden çıkarması gerekiyor.
