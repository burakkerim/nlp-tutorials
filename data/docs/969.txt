"Orta parmak" işareti yapmakla suçlanan Varufakis kendini savundu
AB'nin dayattığı kurtarma paketini reddeden Yunanistan ile Almanya ilişkileri tarihinin en kötü günlerinden birini yaşıyor. Varufakis dün Alman televizyonuyla röportaj yaptı. Yunan Bakan'a Almanya hakkında konuşurken "orta parmağını" gösterip göstermediği soruldu. Suçlamaları reddeden Varufakis görüntünün montaj olduğunu söyledi. Alman basını ise, Varufakis'in yalan söylediğini iddia ediyor.
İlişkili Haberler
Yunanlardan Varufakis'e "poz" öfkesi
Varufakis hezimet yaşıyor 
Varufakis Alman meslekdaşıyla görüştü
Varufakis İngiliz mevkidaşıyla görüştü 
Yunanistan Maliye Bakanı Yanis Varufakis dün akşam Almanya'nın en çok izlenen siyasi talk şovlarından "Günther Jauch" konuk oldu.
Alman televizyonu ARD'de yayınlanan programa Atina'dan bağlanan Varufakis'e Hırvatistan'ın başkenti Zagrep'te Mayıs 2013'ta yaptığı bir konuşma soruldu. Programın sonucusu Günther Jauch, Varufakis'e Zagrep'taki konuşmasında Almanya hakkında konuşurken "orta parmağını" gösterip göstermediğini sordu. "EKRANA GETİRDİĞİNİZ GÖRÜNTÜ MONTAJ" Jauch'un ekrana getirdiği görüntülere tepki gösteren Yunan Maliye Bakanı Yanis Varufakis, "Çok basit bir şey söylememe izin verin. Ekrana getirdiğiniz video bir montaj. Böyle bir şeyi asla yapmadım. Bu hileli bir görüntü. Eminim ki siz bunun farkında değilsiniz" dedi.Alman sunucu Günter Jauch'un, "Zagrep'te böyle bir konuşma yapmadınız mı?" şeklindeki ısrarlı sorusunu cevaplayan Varufakis, "Parmağımı göstermedim, bunu böyle kabul edin" şeklinde konuştu.
Almanya'nın en ünlü talk şovcularından biri olan Günter Jauch'un sorularını yanıtlayan Yunan Maliye Bakanı Varufakis, arkada gösterilen görüntülere tepki gösterdi. 
KONUŞMA HIRVATİSTAN'DA YAPILDI Alman basını, Hırvatistan'ın başkenti Zagrep'te 2013'de düzenlenen bir festivalde konuşan Yanis Varufakis'in şu sözleri söylediğini iddia ediyor:"Yunanistan'ın 2010 Ocak ayında Euro'ya karşı sorumluluklarını yerine getirmeyeceğini ilan etmesi gerekiyordu. Arjantin'in yaptığını Yunanistan da yapmalıydı. Almanya'ya orta parmağı göstermeli ve 'Hadi problemi kendiniz çözün' demeliydi.""VARUFAKİS YALAN SÖYLEDİ"Almanya'ın en büyük bulvar gazetesi Bild ise bugün internet sayfasında konuyla ilgili yayınladığı bir haberde, Yunan Maliye Bakanı Yanis Varufakis'in söz konusu görüntüler hakkında dün akşam yalan söylediğini iddia etti.
