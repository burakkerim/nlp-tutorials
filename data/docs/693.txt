Doğu Anadolu'ya ücretsiz kablosuz internet geliyor
Doğu Anadolu Projesi Eylem Planı ile bölge illerine ücretsiz kablosuz internet erişim noktaları kurulacak.
Kalkınma Bakanlığınca hazırlanan DAP Eylem Planı verilerinden derlenen bilgilere göre, bölgenin iletişim ve haberleşme altyapısı güçlendirilecek. Elektronik haberleşme altyapısı olmayan yerleşim yerlerine altyapı kurulması çalışmaları devam edecek.
İlişkili Haberler
12 maddede bedava internet
Telekomdan evlere bedava internet
"Kendi operatörünü kuracak"
Plan kapsamında gelecek yılın sonuna kadar da bölgede GSM altyapısı olmayan yerleşim yerlerine mobil haberleşme altyapısının kurulması planlanıyor.İnternet kullanım oranlarının çeşitli nedenlerden dolayı düşük olduğu bölgede, yerel yönetimlerin belirleyeceği yoğunluğun yüksek olduğu meydan, park, kültür merkezi, müze ve diğer noktalarda ücretsiz Wi-Fi noktaları kurulacak. Bu noktaların yatırım ve işletme maliyetleri de yerel yönetimlerce karşılanacak.Planla, bölgedeki bireylerin bilgi iletişim teknolojilerine erişim imkanlarının artırılmasına yönelik hizmet veren mekanlar da yaygınlaştırılıp ve daha işlevsel hale getirilecek. Bu kapsamda, faal durumda olan Kamu İnternet Erişim Merkezlerinden de hizmet sunumuna devam edilecek. Bu merkezlerden, yerel yönetimler altında faaliyet gösterenler ve yeni kurulacak olanlar, Kamu Bilişim Merkezleri (KBM) olarak yapılandırılacak ve söz konusu merkezlerin işletilmeleri yerel yönetimlerce yapılacak.Eylem Planı ile genişbant internet altyapısının yaygın olarak kullanıldığı teknoloji geliştirme bölgeleri (TGB) ve Organize Sanayi Bölgeleri (OSB) için yüksek hız ve kalitede internet erişim imkanı sunan fiber teknoloji altyapısının yaygınlaştırılması sağlanacak.
