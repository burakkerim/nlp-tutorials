Ankara'da korkutan yangın
Çankaya'da, bir iş hanının giriş katındaki bitişik iki dükkanda çıkan yangın hasara neden oldu.
Alınan bilgiye göre, Selanik 2 Caddesi'nde bulunan Nurhan adlı 6 katlı iş hanındaki bitişik iki dükkanda yangın çıktı.
Deri ürün, ayakkabı ile hediyelik eşya satışı yapılan söz konusu dükkanlardaki yangın, olay yerine gelen itfaiye ekiplerinin 45 dakikalık çalışması sonucu söndürüldü.
Bu arada, hasara yol açan yangın sırasında, dükkanlardaki çakmaklar ile çakmak gazı spreylerinin art arda patlaması, itfaiye ekipleri ile çalışmaları izleyen vatandaşları kısa süre tedirgin etti.
Yangının çıkış nedeni araştırılıyor.
