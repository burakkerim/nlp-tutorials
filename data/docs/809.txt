"Facebook medya devi oluyor"
Bir dizi medya şirketi ile görüşmeler yaptığı iddia edilen Facebook, yakın bir zamanda internetin en büyük haber sağlayıcısı konumuna yükselebilir.
İlişkili Haberler
Facebook'tan yeni uygulama
'Hack'lenmemek için bu sayıya dikkat
Atatürk'ü örnek gösterdi
1.4 milyar aktif kullanıcısı ile sosyal medyanın en büyüğü olma ünvanına sahip olan Facebook, yeni projesiyle medya alanında da monopol haline gelebilir.
Şirkete yakın kaynaklardan elde edilen bilgilere göre, ABD merkezli şirket bir süredir aralarında The New York Times, National Geographic, Huffington Post, Quartz, The Guardian ve Buzzfeed‘in de olduğu medya kuruluşları ile dirsek teması halinde.
Söz konusu görüşmelerin sebebi ise bu kuruluşların haberlerinin direkt olarak Facebook platformu içerisinde yer almasına imkan veren bir uzlaşmaya varmak. Başka bir deyişle söz konusu projenin hayata geçmesi durumunda sosyal medya devi aynı zamanda bir medya devine dönüşecek.
Projenin hayatta geçmesinin ardından Facebook'un Google News ve Yahoo News gibi medya pastasından hatırı satılır bir payın sahibi olması bekleniyor. Akıllara gelen ilk soru ise proje kapsamında haberlerini Facebook içerisinde yayınlayacak kuruluşların bu plandan çıkarının ne olacağı.
"GELİRİNİ MEDYA ŞİRKETLERİ İLE PAYLAŞACAK"
Aynı kaynaklar, Facebook'un adı geçen medya kuruluşları ile gelir paylaşımına gideceğini, haberlerin yer aldığı sayfalardan elde edilen reklam gelirinin içerik üreticisi şirketler ile paylaşılacağını belirtiyor.
Önümüzdeki aylarda son halini alması beklenen proje için sitede teknik çalışmaların sürdüğü belirtiliyor. 
