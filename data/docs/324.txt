Kişiye özel kanser aşısı geliştirildi
Kişiye özel kanser tedavisi açısından önemli bir adım atan Amerikalı bilim insanlarının geliştirdiği aşılar, ileri evre cilt kanseri üç hasta üzerinde denendi ve başarılı sonuç alındı.
İlişkili Haberler
Kanser aşıları
Kanserle mücadelede başarıyı etkiliyorr
Obezite 7 kanser türünde riski artırıyor
"Kalın bağırsak kanseri önlenebilir"
Amerikalı araşırmacılar, kişiye özel kanser aşıları geliştirdi. Science dergisinde yayımlanan araştırmaya göre, şimdiye kadar üç kişi üzerinde denenen aşılar, kanserli hücrelerde kişiden kişiye farklılık gösteren genetik hataları hedef alıyor. 
St. Louis ve Oklahoma'da çalışmalarını sürdüren araştırmacılar, kanserli hücrelerdeki yeni ve benzersiz özellikleri bulmak için genetik mutasyonları inceledi. Daha sonra "neoantijen" adı verilen bu özellikleri bir bilgisayar programıyla analiz eden araştırmacılar, aşı için en uygun hedefleri belirledi. Aşılar, 2013'te ileri evre cilt kanseri olan ve kanserli hücreleri öldürmek için bağışıklık sistemlerini canlandıran "ipilimumab antikoru" tedavisi gören üç hastaya enjekte edildi. Aşı verilen hastalardan ilki kanserden tamamen kurtulurken, ikincisinde tümörlerin büyümesi durdu, üçüncüsünde de tümörler küçüldü. KANSERLE SAVAŞ AÇISINDAN UMUT VEREN GELİŞMEBağışıklık sisteminin cilt kanseriyle savaşmak için eğitilebileceğini gösteren ve kişiye özel kanser aşıları üretilmesi açasından önemli bir adım olarak değerlendirilen araştırma bilim dünyasında heyecanla karşılandı. Araştırmacılardan Dr. Gerald Linette, "Aşının ardından hastaların bağışıklık sisteminin melanom neoantijenlerine karşı verdiği tepki bize cesaret verdi. Henüz yolun başındayız ama kişiye özel aşı umut vaat ediyor" dedi. AKCİĞER VE MEME KANSERLERİNDE DE UYGULANABİLİRAraştırmada yer alan Dr. Beatriz Carreno da "Bu araştırma, bağışıklık sağlamak için kişiye özel tedavilerin geliştirilmesi açısından çok önemli bir adım" diye konuştu. Aşının akciğer, meme ve yumurtalık kanserleri için de uygulanması planlanıyor. Kişiye özel aşının üretimi şu anda üç ay sürüyor. Araştırmacılar, bu sürenin kısaltılması için de çalışıyor.
