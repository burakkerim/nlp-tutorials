Obezite 7 kanser türünde riski artırıyor
Obezitenin kanserle bağlantısı zaten biliniyordu. Ancak yeni bir çalışma; obez kadınların 7 tür kansere yakalanma riskini % 40 artırdığını gösterdi. Çalışmaya göre, her yıl 18 bin aşırı kilolu kadına kanser teşhisi konuluyor.
İlişkili Haberler
Obezitenin artış nedenleri
Türkiye obezitede ilk 10'da
Obezitede kanser riski
Obezite ile kanser arasındaki bağlantıyı irdeleyen son araştırmaya göre, obez kadınların yedi kanser türüne yakalanma riski % 40 daha fazla. İngiltere’de yayınlanan çalışmada; her yıl 18 bin aşırı kilolu kadının kanser teşhisi aldığı bilgisi de var. İngiltere Kanser Araştırma Kurumu'nun raporunda kilo ile bağlantılı bu kanser türleri; bağırsak, böbrek, pankreas, safra kesesi, rahim, yemek borusu ve menopoz sonrası meme kanseri olarak sıralanıyor. Obezitenin kanser riskini artırmasının farklı nedenleri olduğuna işaret ediliyor. Yağ hücrelerinin, kanseri tetiklediğ düşünülen östrojen hormonu üretmesi bu nedenlerden biri olarak görülüyor.Menopoz sonrası meme kanserlerinin yüzde 12'si de obeziteye bağlanıyor. Araştırmacılar, İngiltere'de kadınlarda görülen tüm kanserlerin yüzde 8.2'sinin şişmanlıktan kaynaklandığı belirtiyor.
Uzmanlar, kansere yakalanmamak için yağlı ve şekerli yiyecekler tüketilmemesini ve her gün düzenli yürüyüş yapılmasını öneriyor. Sigaradan uzak durmak, sağlıklı kiloyu korumak ve alkol tüketimini azaltmak da tavsiyeler arasında.
