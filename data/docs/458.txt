Sağlık Bakanlığı 9 bin memur alacak
Sağlık Bakanlığı, Kamu Personel Seçme Sınavı (KPSS) sonuçları ile bakanlık ve bağlı kuruluşlara toplam 9 bin 95 kadrolu memur alacak.
Bakanlığın "@saglikbakanligi" twitter adresinden ilk kez hangi kadroya, kaç memur alınacağı paylaşıldı.Buna göre, kadrolara yerleştirme işlemleri, adayların KPSS puanları ve tercihleri doğrultusunda ÖSYM tarafından yapılacak.Adaylar KPSS-2015/1 ile ilgili tercihlerini, 22 Haziran–1 Temmuz 2015 tarihlerinde yapacak.En fazla kadro hemşirelerin olacakBazı kadrolara alınacak memurların dağılımı ise şöyle:"3 bin 834'ü lisans, 62'si önlisans, bin 144'ü ortaöğretim olmak üzere toplam 5 bin 40 hemşire; 420'si lisans, 4'ü önlisans, 27'si ortaöğretim olmak üzere toplam 451 ebe, bin 200 acil tıp teknikeri (paramedik), 100 sağlık memuru (ilk ve acil yardım), 254'ü röntgen, 211'i laboratuvar, 207'si anestezi olmak üzere toplam bin 234 sağlık teknikeri alınacak.Ayrıca, 99'u anestezi, 95'i röntgen, 82'si laboratuvar, 44'ü tıbbi sekreter, 30'u çevre sağlığı, 11'i ortopedi olmak üzere toplam 361 sağlık memur alımı yapılacak.Öte yandan, 126 fizyoterapist, 110 psikolog, 64 diyetisyen, 70 sosyal çalışmacı ve 41 sağlık fizikçisi alınacak."Diğer kadrolarla ilgili detaylara, Sağlık Bakanlığının "www.saglik.gov.tr" internet adresinden ulaşılabilecek.
