"Yahoo, WhatsApp'a rakip oluyor"
Şirkete yakın kaynaklardan basına yansıyan iddiaya göre Yahoo, WhatsApp benzeri bir uygulama üzerinde çalışıyor.
İlişkili Haberler
iPhone kullanıcılarına iyi haber
"SMS" cazibesini yitiriyor
WhatsApp artık sadece cepte değil
Teknoloji sektörünün son yıllarda en çok kazandıran kulvarı şüphesizki mobil mesajlaşma uygulamaları.
WhatsApp, Snapchat ve Facebook Messenger gibi uygulamaların pastan aldığı paya dahil olmak isteyen teknoloji devleri genellikle ya satın alma yoluyla bu sektöre giriş yapıyor ya da kendi uygulamalarını geliştriyor.
Facebook, geçtiğimiz yıllarda 15 milyar dolar karşılığında WhatsApp'ı bünyesine katarak 1'inci seçeneği tercih etmişti.
ABD merkezli teknoloji devi Yahoo 'nun ise Facebook'un aksine ikinci seçeneğin üzerinde duracağı iddia ediliyor. Bussiness Insider'ın şirkete yakın kaynaklara dayandırdığı haberine göre, kendi mobil mesajlaşma uygulamasını geliştirmek için düğmeye basan Yahoo, WhatsApp ve benzeri uygulamalara rakip olmaya hazırlanıyor.
Aynı haberde Yahoo'nun adı henüz bilinmeyen uygulamasında kullanıcıların yazılı, video ve sesli içerik paylaşmalarına izin vereceği belirtiliyor. Şirketin asıl planının ise bu uygulamada Meerkat ve Periscope'taki canlı yayın özelliği olduğu iddia ediliyor.
Instagram'ın geçtiğimiz haftalarda kullanıma sunduğu Periscope, 10 gün içinde 1 milyon defa indirilmiş ve bu kulvarın uzun vadede oldukça karlı bir seçenek olduğunu kanıtlamıştı.
Yahoo'nun üzerinde çalıştığı mobil mesajlaşma uygulamasını kullanıma sunacağı tarih hakkında ise şu an için bir bilgi bulunmuyor.
