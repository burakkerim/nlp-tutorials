TİB ve TÜBİTAK soruşturmasında 4 tutuklama
Telekomünikasyon İletişim Başkanlığı (TİB) ve Türkiye Bilimsel ve Teknolojik Araştırma Kurumu (TÜBİTAK) görevlileri hakkında yürütülen soruşturmada 4 kişi tutuklandı.
Devlet büyüklerinin kriptolu ve normal telefonlarının usulsüz dinlendiği iddialarına ilişkin, Telekomünikasyon İletişim Başkanlığı (TİB) ve Türkiye Bilimsel ve Teknolojik Araştırma Kurumu (TÜBİTAK) görevlileri hakkında yürütülen soruşturmada 4 kişi tutuklandı.Polis ekiplerince gözaltına alınıp Ankara Adliyesine getirilen 4 şüpheli, soruşturmayı yürüten Ankara Cumhuriyet Savcısı Tekin Küçük tarafından, tutuklama istemiyle nöbetçi sulh ceza hakimliğine sevk edildi.Ankara 5. Sulh Ceza Hakimliğine sevk edilen, TİB görevlisi Yunus Şahin ile TÜBİTAK görevlileri İmran Ergüler, Erhan Yeni ve Özgür Ören buradaki sorgularının ardından, "Terör örgütüne üye olmak" ve "Bilişim sistemini engelleme, bozma, verileri yok etme veya değiştirme" suçlarından tutuklandı.Soruşturma Gölbaşı Cumhuriyet Başsavcılığı, devlet büyüklerinin kriptolu ve normal telefonlarının usulsüz dinlendiği iddialarına ilişkin yürüttüğü soruşturma sonucunda 28 şüpheli hakkında hazırladığı fezlekeyi Ankara Cumhuriyet Başsavcılığına göndermişti.Cumhurbaşkanı Recep Tayyip Erdoğan, Başbakan Ahmet Davutoğlu, bazı bakanlar, Genelkurmay Başkanı Orgeneral Necdet Özel ve MİT Müsteşarı Hakan Fidan'ın da "mağdur" olarak gösterildiği fezlekede, şüpheliler "suç işlemek amacıyla örgüt kurmak", "yönetmek ve üye olmak", "haberleşmenin gizliliğini ihlal", "devletin birliğini ve ülke bütünlüğünü bozmak" ile "siyasal ve askeri casusluk" ile suçlanmıştı.Fezlekede, "şüphelilerin, devletin üst düzey görevlileri ile hükümet üyelerinin konuşmalarını hukuka aykırı olarak kaydedip, montajlayarak kamuoyuna servis etmek suretiyle, Türkiye Cumhuriyeti hükümetinin görevini kısmen veya tamamen yapmasını engellemeye teşebbüs etmek ve siyasal ve askeri casusluk yapmak amacıyla terör örgütü kurduklarının anlaşıldığı" kaydedilmişti.
