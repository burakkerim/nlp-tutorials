Barzani: IŞİD'in yenilmez olduğu masalına son verdirdik
Irak Kürt Bölgesel Yönetimi Başkanı Mesud Barzani Beyaz Saray'da ABD Başkanı Barack Obama ile görüştü. Barzani, "IŞİD'in yenilmez olduğu masalına son verdirdik" dedi.
İlişkili Haberler
Barzani, Obama ile görüştü
ABD ziyaretinin detayları netleşti
Barzani ABD'li komutanla "Musul"u görüştü 
Irak Kürt Bölgesel Yönetimi Başkanı Mesud Barzani ve ABD Başkanı Barack Obama'nın Beyaz Saray görüşmesinde, IŞİD'le mücadele, Irak halkının ihtiyaçları ve ülkedeki tüm topluluklar arasındaki işbirliğinin güçlendirilmesi konuları ele alındı. Görüşmede, ABD yönetiminin Kürt halkına güçlü desteğinin teyit edildiği ve Kürt peşmergelerin IŞİD'le mücadeledeki cesaretinin övüldüğü de belirtildi. Görüşmede, iki taraf da Bağdat ile Erbil arasındaki ilişkilerin güçlendirilmesinin öneminde mutabık kaldı. Bölgedeki şiddet nedeniyle yerlerinden olan milyonlarca sivile yardım sağlanması noktasında devam eden ortak taahhütlerin altı çizildi.
ABD TİCARET ODASI'NDA KONUŞTU Mesud Barzani, ABD Başkanı Barack Obama ve Yardımcısı Joe Biden'la Beyaz Saray'daki görüşmesinin ardından ABD Ticaret Odası'nda düzenlenen konferansta konuştu. 
"Kürt halkı kendilerine zor zamanlarda destek veren ABD hükümetine minnettar" diyen Barzani, "Beyaz Saray'daki görüşmelerimizin çok başarılı geçtiğini Kürt halkına iletmek istiyorum" dedi. IŞİD'le mücadele konusunda birçok zorlukla karşılaştıklarını vurgulayan Barzani, "Cesur peşmerge birlikleri, ABD ve koalisyon güçlerinin de desteğiyle IŞİD'i yenilgiye uğrattı" şeklinde konuştu. Barzani sözlerine şöyle devam etti: "İnisiyatif şimdi peşmergenin eline geçti. 20 bin metrekareden fazla alanı temizledik. Kürt halkı ve peşmergenin yaptıklarından gurur duyuyoruz. Peşmerge, IŞİD'in yenilmez olduğu masalını sona erdirdi ve onları cephede bozguna uğrattı."
