Periscope'un başı dertte
Twitter'ın CEO'suna göre, Mayweather ile Pacquiao arasıdaki boks maçının kazananı Periscope oldu.  Maçı şifreli yayınlayan HBO'nun telif hakkı ihlali iddiasıyla Twitter'ı dava edebileceği belirtiliyor.
İlişkili Haberler
10 günde 1 milyon kişi indirdi
Mayweather yenilmezliğini korudu
ABD'de yapılan profesyonel boks dünyasının "asrın müsabakası" olarak ilan ettiği Floyd Mayweather ile Manny Pacquiao arasındaki yarı orta sıklet unvan maçını, 12. rauntta puanla ABD'li Mayweather kazandı.Ancak Twitter'ın CEO'su Dick Costolo'ya göre, gecenin kazananı Twitter'ın yeni mobil uygulaması Periscope oldu. 
Kullanıcıların akıllı telefonları ile canlı yayın yapmalarına izin veren uygulama, maçın yayınlandığı şifreli kanalda aboneliği olmayan kişilerin akınına uğradı Periscope'un bu popülaritesi maçı ABD'de yayınlayan HBO'nun tepkisini çekti. Bloomberg Bussiness'ta yer alan iddiaya göre kanal, Periscope ve Meerkat gibi uygulamalardan bu tarz yayınlara son vermesini istedi. HBO ve Showtime , geçtiğimiz günlerde telif hakkı iddiasıyla pek çok site hakkında yasal işlem başlatmıştı.
Kanalların Twitter ve Meerkat hakkında da benzer bir yol izleyip izlemeyeceği ise şu an için bilinmiyor.
