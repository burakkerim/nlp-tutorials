Akciğer kanserine "yarım saatte" teşhis
EBUS cihazı sayesinde, yarım saat içinde kişinin akciğer kanseri olup olmadığı ameliyatsız tespit edilebilebiliyor.
İlişkili Haberler
"Sigara akciğer kanserini 25 kat arttırıyor"
Akciğer Kanseri Derneği’nden 'aşı' açıklaması
Akciğer kanseri aşısı kullanıma sunuldu
İzmir Dr. Suat Seren Göğüs Hastalıkları ve Cerrahisi Eğitim ve Araştırma Hastanesi'nde kullanılan EBUS cihazı, akciğer kanserine kısa sürede ve ameliyatasız teşhis imkanı sunuyor. Hastanenin Bronkoskopi Ünitesi Sorumlu Hekimi Onur Fevzi Erer, akciğer kanserlerinde ve tümörlerinde tanı ve evrelemenin çok önemli olduğunu, bunun normalde hastanın ameliyat edilerek alınan parçanın incelenmesi sonucunda tespit edilebildiğini söyledi.Kanser veya tümörlü dokunun ne kadar yayıldığını bilmenin hastanın tedavisini planlamak adına çok önemli olduğunu vurgulayan Erer, bu tür rahatsızlığı olan birinin ameliyat ve iyileşme süreciyle yaklaşık 1 ay geçirdiğini dile getirdi.Kanserin yayılması ve tedavisinde sürenin önemine işaret eden Erer, hastanelerinde kullandıkları Endobronşial Ultrasonografi (EBUS) cihazı sayesinde tanı ve evrelemeyi tespitte ameliyatı ortadan kaldırdıklarını ve süreci kısalttıklarını vurguladı.EBUS cihazıyla ışıklı bir aletle solunum yollarını değerlendirdiklerini, aynı zamanda aletin ucunda ultrasonun olduğunu ifade eden Erer, solunum yollarının yanındaki organlarda da büyümüş lenf bezleri, tümör dokusunu tespit ettiklerini, kanser yayılımının olup olmadığını görebildiklerini kaydetti.Kanser ve tümör tanı ve evrelerinde hastanın ameliyata alınarak parçanın incelendiğini ve buna göre sonucun ortaya çıktığını ifade eden Erer, bu durumun hasta için sıkıntı verici olduğunu aktardı. Bir durum çıkmazsa hastaya boşu boşuna cerrahi işlem uygulandığını dile getiren Erer, Ebus cihazının avantajları hakkında şunları söyledi: ZAMANDAN KAZANDIRIYOR, GEREKSİZ İŞLEMLERİN ÖNÜNE GEÇİYOR"Biz kapalı yöntemle ışıklı aletle girip baktığımızda tümörün yayılımını görüp oradan parça alabiliyoruz. Bu parça tümörlü doku içeriyorsa hastayı boşu boşuna ameliyata sokmuyoruz. Kaldı ki tümörlenf bezlerine yayılmışsa tedavi gecikiyordu çünkü cerrahi müdahale sonrasında hastanın iyileşmesini bekliyorduk. Yaklaşık yarım saat süren bu yöntemle hasta, sabah geliyor öğlen gidiyor. Hastanede yatmasına gerek kalmıyor. Birkaç gün içinde de sonuç çıktığında kemoterapi, radyoterapi alacaksa bu planlanıyor. 2011 yılından bu yana 2 binin üzerinde hastaya bunu uyguladık. Ege bölgesine hizmet veriyoruz. Doğru tanı koyma oranımız da dünyayla benzer, % 90 oranında."
GÜNDE 2 PAKET SİGARA İÇEN KİŞİYE EBUS'LA AKCİĞER KANSERİ TANISIAkciğer kanseri olduğunu öğrenen 46 yaşındaki Ahmet Çevik'in de hastalığı EBUS cihazı sayesinde erken evrede yakalandı. Günde 2 paket sigara içtiğini, sol bacağındaki ağrı üzerine gittiği hastanede kanında kirlenme tespit edildiğini anlattı.Bunun üzerine kendisine EBUS cihazıyla yapılan işlemle akciğer kanseri tanısı konulduğunu ifade eden Çevik, "3-4 gün içerisinde tanı konuldu, tedaviye başladım. Şu anda kendimi daha iyi hissediyorum. Ameliyata gerek kalmadan tanı konulması çok mutlu etti beni" dedi.
