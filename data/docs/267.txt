Poyraz bebeğe yeni hayat umudu
Halasının karaciğerini vermekten son anda vazgeçtiği mavi ışık hastası Poyraz bebeğe iyi haber Ankara'dan geldi. Tır şoförü Hacı Yağcı, televizyonda gördüğü bebeğe karaciğerini vermek istediğini söyledi.
İlişkili Haberler
Poyraz bebeğe nakil yapılamıyor
Poyraz’a yeni hayat umudu
Ankara’dan gelen haber, mavi ışık hastası Poyraz Ergün’e umut ışığı oldu. Bir çeşit karaciğer hastalığı olan Crigler Najjar sendromuyla mücadele eden Poyraz bebeğe karaciğerinden bir parça vermek isteyen kişi; tır şoförü Hacı Yağcı. 4 aylık bebeğin hikayesini televizyondan gören Hacı Yağcı, Poyraz'a karaciğerini vermek istediğini söyleyerek, “Bu konuyla Sağlık Bakanlığı'nın bizzat ilgilenmesini istiyorum. Eğer benim ciğerim uyarsa, ben 7/24 vermeye hazırım” dedi.Poyraz bebeğe halasından karaciğer nakli yapılacaktı. Ancak hala Serpil Arıcan’ın son anda nakilden vazgeçtiği belirtildi.
Hacı Yağcı, Poyraz bebeğe karaciğerini vermek için gönüllü oldu.
Yaşanılanları haberlerden izleyen 4 çocuk babası Hacı Yağcı harekete geçti. Kendisini en çok etkileyen durumun Poyraz bebeğin babasının feryadı olduğunu belirten Yağcı, “Ben de bir babayım. Çok üzüldüm. Babanın feryadını gördüğümde gerçekten içim doldu ve ben bu çocuğa ciğerimi vereceğim diye karar aldım” diye konuştu.
Nakil gerçekleşirse Poyraz bebek günde yaklaşık 10 saat kaldığı mavi ışık (fototerapi) tedavisinden kurtulacak.
