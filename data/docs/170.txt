Elidor Miss Turkey 2015 için başvurular başladı
Elidor Miss Turkey güzellik yarışmasıyla 2015’in en güzel kızları belirleniyor. Elidor ve Star TV organizasyonuyla gerçekleştirilecek yarışmada dereceye girecek dört güzel dünyanın çeşitli yerlerinde Türkiye’yi temsil edecek.
Genç kızların büyük ilgi gösterdiği, Türkiye’nin en prestijli organizasyonlarından biri olan Elidor Miss Turkey bu yıl da Elidor ile fark yaratmaya devam ediyor.
Yeni formatı ve yaratıcı şovlarıyla Star TV’de canlı yayınlanacak Elidor Miss Turkey, güzellere dünyanın farklı yarışmalarında Türkiye’yi temsil etme ve birbirinden değerli ödüller kazanma fırsatı sunuyor. Her anı eğlenceli, enerji dolu, neşeli ve kıpır kıpır içeriğiyle Elidor Miss Turkey 2015, final gecesine kadar sürprizlerle dolu olacak. 
BÜYÜK FİNAL 11 HAZİRAN'DATürkiye’nin ilk özel televizyon kanalı Star TV’de 25 yıl önce başlayan ve genç kızlara büyülü bir dünyanın kapısını aralayan yarışma, bu yıl sürpriz etkinlikleriyle ön plana çıkıyor. Dünya ve Avrupa Güzeli’nin seçildiği, günümüzün birçok ünlü ve başarılı ismini ilk kez Türkiye’ye tanıtan Star ve Elidor Miss Turkey, etkileyici bir final gecesi hazırlıyor. Ünlü isimlerden oluşan jürisi, muhteşem sahne performansları ve tanınmış simaların katkılarıyla fark yaratacak yarışma 11 Haziran Perşembe akşamı ihtişamlı bir törenle gerçekleşecek. Yarışmanın başvuruları 20 Mayıs tarihine kadar elidormissturkey ve startv.com.tr web sitesinden yapılabiliyor.
