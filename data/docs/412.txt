Anneleri korkutan sosyal deney
YouTube kullanıcısı "JoeySalads", çocukların aslında güvende olmadığını gözler önüne seren bir sosyal deney gerçekleştirdi. Parkta oynayan çocuklar, yabancı bir adamla gitmekte sakınca görmedi.
İlk olarak parka gelen ve çocukların anneleriyle konuşan Joey, onlardan çocuklarıyla konuşmak için izin istedi. Çocuklarının bir yabancıyla gitmeyeceğini düşünen ebeveynler, bunda bir sakınca görmedi ve izin verdi.
Deneyi gerçekleştiren "JoeySalads" günde 700, yılda 250 bin çocuğun kaçırıldığına dikkat çekiyor
Bir köpekle yanlarına gelen yabancıyı gören çocuklar, annelerinin her gün verdikleri nasihatlerin aksine, onunla konuşmakta bir sakınca görmedi. Çocuklarla bir süre konuşan Joey, çocukların gösterdiği ilginin ardından onlara diğer köpeklerini görmek isteyip istemediklerini sordu. Videoda yer alan 3 çocuk da bir yabancıyla, annelerinden izin almadan parktan ayrıldı.
