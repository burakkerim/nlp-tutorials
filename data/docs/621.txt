Nepal'de 4 aylık bebek depremden 22 saat sonra kurtarıldı
Geçtiğimiz günlerde 7.8'lik bir depremle sallanan Nepal'de bir mucize gerçekleşti. Depremden 22 saat sonra 4 aylık bir erkek bebeğin ekiplerce kurtarıldığı açıklandı.
İlişkili Haberler
Ölü sayısı 5 bine yaklaştı
7.8'lik depremde ölü sayısı hızla artıyor
Nepal'de şiddetli deprem
Nepal'de 7,8 büyüklüğündeki depremin üzerinden günler geçtikçe, yaşamını yitirenlerin sayısı da artıyor.
Depremde hayatını kaybedenlerin sayısı 5 bini aşmış durumda. 10 bine yakın yaralının olduğu ve 8 milyon kişiyi etkileyen depremin yaşandığı bölgeden mucize gibi bir haber geldi. 
Enkaz altında kalan 4 aylık bebek 22 saat sonra kurtarma ekipleri tarafından kurtarıldı. Bebeğin sağlık durumunun iyi olduğu açıklandı.
Hindistan medyasında yer alan habere göre, bölgede arama kurtarma çalışmaları yapan ekip, çaresizce enkaz altındaki kişi veya kişilere ulaşmak için uğraşırken bir ağlama sesi işitti. Bunun üzerine çalışmalarını sesin geldiği bölgeye yoğunlaştıran ekip, Sonit Awal isimli bebeği enkazdan çıkardı.
Geçtiğimiz günlerde yaşlanan olay, bölgedeki iletişim olanaklarının kısıtlı olmasından dolayı ancak dün ortaya çıktı.
Bölgede hala yüzlerce kişinin enkaz altında kurtarılmayı beklediği tahmin ediliyor. Yetkililer ölü sayısının 10 binin üzerine çıkabileceğini belirtiyor.
