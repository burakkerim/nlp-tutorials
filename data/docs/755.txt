Boko Haram, IŞİD'e bağlılığını açıkladı
Nijerya'daki Boko Haram örgütü, IŞİD'e bağlılığını ilan etti.
Boko Haram'ın lideri Ebu Bekir Şekau'ya ait olduğu öne sürülen videoda, Şekau'nun IŞİD lideri Ebu Bekir el-Bağdadi'ye biat ettiklerini belirterek şunları söylediği öne sürüldü: 
"Halifeye biat ediyoruz. Ona zorlukta ve kolaylıkta kulak verecek ve itaat edeceğiz. Ümmetin şahit olduğu ihtilafların, hilafetten başka ilacı yok. Tüm Müslümanları bize katılmaya çağırıyoruz." 
Çad Devlet Başkanı İdris Debi, Boko Haram örgütünün lideri Ebu Bekir Şekau'nun nerede olduğunu bildiklerini açıklamıştı
Nijerya'da etkili olan Boko Haram terör örgütünün IŞİD'e biatının ardından, IŞİD savaştığı cepheyi genişletmiş oldu.
Adı yerel dilde "Batılı tarzda eğitim yasaktır" anlamına gelen Boko Haram'ın, 2009'da lideri Muhammed Yusuf'un gözaltındayken ölmesinin ardından başlattığı ve yeni lideri Ebu Bekir Şekau ile birlikte sürdürdüğü kitlesel şiddet eylemlerinde şimdiye kadar 13 binden fazla kişi yaşamını yitirdi.
