Yaşar Kemal anılıyor
Sainte Pulcherie Fransız Lisesi tarafından bu yıl 12.‘si düzenlenecek olan Kültür ve Edebiyat Sempozyumu, 8 Mayıs Cuma günü 16.30'da yapılacak. Sempozyumda yakın zamanda kaybettiğimiz Türkiye’nin en önemli yazarlarından biri olan  Yaşar KEMAL anılacak.
Amacı çağdaş Türk Edebiyatı’nı; Türk yazarların, düşünürlerin, aydınların yorumlarıyla zenginleştirmek, edebiyat öğretmenlerine bilimsel anlamda katkıda bulunabilmek, Türkçe ve edebiyat öğretmenlerini bir araya getirmek ve keyifli bir ortamda bilgi paylaşımını sağlamak olan Sainte Pulcherie Fransız Lisesi Kültür ve Edebiyat Sempozyumu, 2004 yılından beri düzenleniyor.Alanında yetkin kişilerin, her yıl değişen bir temayla ilgili birikimlerini paylaşmak için 12 yıldır bahar döneminde düzenlenen sempozyum, İstanbul’da devlet okullarında ve özel okullarda görev yapan 200 civarında edebiyat öğretmenini bir araya getiriyor. Yakın zamanda kaybettiğimiz değerli yazarımız Yaşar Kemal'i anmak amacıyla bu yılki konusu 'Yaşar KEMAL' in Ardından'' olarak belirlenen Kültür ve Edebiyat Sempozyumu’na basın, sanat ve edebiyat dünyasının ünlü isimleri,Yaşar Kemal'in dostları ve Sayın Ayşe Semiha BABAN katılacak.Program:• Tilbe SARAN'ın sunumu: ''Zeynep Oral' ın Seçtikleriyle Yaşar Kemal''' • Zülfü LİVANELİ: Açılış Konuşması• Zülfü LİVANELİ başkanlığında düzenlenecek olan panele Asuman BÜKE KAFAOĞLU, Güven TURAN, Selahattin DUMAN ve Selim İLERİ konuşmacı olarak katılacaklardır• “Dostlarının Gözüyle Yaşar Kemal”: Yaşar Kemal' in Dostlarından Anılar• “Yaşar Kemal'in Dünyasındaki Türküler” Dinletisi• Program düzenlenecek kokteyl ile sona ereceK.
