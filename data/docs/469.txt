Jose Mourinho'ya yıllık 16 milyon euroluk teklif
Chelsea'yi 3'üncü kez Premier Lig şampiyonu yapan Portekizli teknik adam Jose Mourinho'ya kulübün sahibi ve başkanı Roman Abramovic'ten müthiş teklif geldi.
İlişkili Haberler
Fabregas'tan Mourinho'ya övgü
Onun gibisi gelmedi
2017 yılında sözleşmesi bitecek olan Portekizli menajere yıllık 16 milyon Euro’dan 2 yıllık daha teklifte bulunan Rus milyarderin, Mourinho'dan olumlu yanıt aldığı İngiliz basınında yer aldı. CHELSEA'DE ÖNÜMÜZDEKİ SEZONUN PLANLARI BAŞLADI Premier Lig'de kazandığı şampiyonluk sonrası önümüzdeki yılın hedefleri için transfer çalışmalarına başlayan Chelsea'de hedefteki isimler belli oldu. Jose Mourinho ile Roman Abramovic buluşmasında, Portekizli teknik adamın yeni sözleşme imzalama konusunda anlaşmalarının yanı sıra önümüzdeki sezon için transfer hedefleri de konuşuldu. İngiliz basınına göre Chelsea'nin hedefinde 4 isim var. Bunların, Atletico Madrid'in genç yıldızı Antoine Griezmann, Lyon'un forveti Alexandre Lacazette, Real Madridli defans oyuncusu Raphael Varane ve Getafe takımının İspanyol file bekçisi Vicente Guaita olarak belirlendiği yazıldı. Ayrıca takımlarından ayrılma durumlarında Real Madridli Bale ve Barcelonalı Pedro'nun da Mourinho'nun listesinde yer aldığı iddia edildi.Jose Mourinho'nun takımdan göndermeyi düşündüğü isimler ise Çek kaleci Petr Cech, Brezilyalı orta saha oyuncusu Oscar ve geçen yıl Atletico Madrid'den transfer edilen sol bek Filipe Luis olduğu belirtildi. Chelsea'nin Filipe Luis'i, Antoine Griezmann transferinde takas olarak kullanacağı yazıldı.
