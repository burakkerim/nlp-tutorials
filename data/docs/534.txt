Türkiye biyogaz ile tanıştı
Azalan enerji kaynakları, yenilenebilir enerjinin önemini her geçen gün artırıyor. Onlardan biri de biyogaz. Hayvansal, evsel atıklar ya da süt peynir gibi gıda atıkları elektriğe dönüşüyor. Bu dönüşüm biyogaz tesislerinde sağlanıyor. Atıklardan sadece elektrik değil, ısı ve organik gübre de elde ediliyor.
Yenilenebilir enerji kaynaklarından biri, biyogaz. Biyogaz; hayvansal, bitkisel ve evsel atıklardan enerji üretilmesi anlamına geliyor. Bu enerji hem elektrik, hem de ısınma için kullanılıyor.Dünyada en fazla biyogaz tesisi Çin'de bulunuyor. Avrupa'da ise Almanya'da. Türkiye'de ise biyogaz üretimi gelişim sürecinde.Türkiye’nin biyogaz alanındaki ilk tesislerinden birine sahip olan Kırşehir'de, hayvansal atıklar biyogaza dönüşüyor. HAYVANSAL ATIKLAR ENERJİYE DÖNÜŞÜYORİlci Tarım  Yönetim Kurulu Başkanı Nedim İlci,  biyogaz çalışmaları hakkında, “6 binin üzerinde süt koyunculuğumuz buluyor. 4.200 civarında da damızlık ve büyükbaş hayvanımız var. Bütün hayvan atıklarımızı da yine 2008 yılında TÜBİTAK’ın desteğiyle gerçekleştirdiğimiz biyogaz tesisinde 250 kilowatt enerji üretmimiz var. Aşağı yukarı 290 kilowatt civarında ısı enerjisi üretiyoruz. Şu anda  biyogazdan elde ettiğimiz enerjinin yüzde 80’ini enerjimizde tüketimde kullanıyoruz” ifadesini kullandı.ENERJİ ELEKTRİK VE ISINMA İÇİN KULLANILIYOR Elektrik mühendisi Uğur Uysal, biyogaz ile elde enerjiye değinerek, “Tesisimizde elektriksel faydasının dışında da biyogazdan yararlanıyoruz. Bu kojeneratör sisteminin avantajlarından bir diğeri  de jeneratörü soğuturken oluşan sıcak su olması.  Bu ısının bir kısmının reaktörü ısıtılmasında kullanılması gerekiyor. Geriye 190 kilowatt enerji açığa çıkıyor. Bununla 40-50 hanelik bir köyü ısıtabilirsiniz. Yakınlarda bir işletme varsa, orayı da ısıtabilirsiniz. Ya da enerjiyi seracılıkta kullanabilirsiniz” dedi.Biyogaz üretiminden sonra geriye kalan hayvansal atıklar da, organik gübre olarak değerlendiriliyor.Uysal, “Biyogazla birlikte hayvan gübresindeki asitler, toprağı yakan asitle gaza karışmış oluyor. Ayrıca, zararlı ot tohumları da gaza karışıyor. Çıkan gübre tamamen organik gübre oluyor. Haliyle hayvanlarımıza verdiğimiz yemlerde organik gübrelerle işlenmiş olarak geri dönüşüm sağlamış oluyoruz” ifadesini kullandı.DOĞADAKİ SERA ETKİSİNİ AZALTIYORTopkapı Endüstri Genel Müdürü Sedat Akar, biyogazın küresel ısınmayı önleyici etkisine değindi. Akar, “Metan gazının sera etkisi karbondioksite göre 21 kat daha fazla. Yani sırf o gazı yakmış olmanız bile çevredeki emisyon miktarını 21 kat azaltmış oluyorsunz. Böylece, sera etkisinin önüne geçmiş oluyorsunuz” dedi.Türkiye'de en yaygın biyogaz tesisleri, çöp depolama sahalarında kurulan elektrik santralleri olarak beliriyor. Biyogaz tesisi kapasitesine göre 2 ile 5 sene arasında yatırımı amorti ediyor. Devlet, biyogazdan elde edilen elektriği belli bir süre alma garantisi veriyor.Akar, “Yenilenebilir enerji kanununa göre ürettğiinz biygogazı devletimiz 10 sene boyunca alma garantisi veriyor. TL olarak yaklaşık 27 kuruş civarı bir maliyete geliyor. Halbuki sanayici elektriği 16-17- 18 den alıyor.Dolayısıyla yatırımların yapılması açısından biyogazın cazip olduğunu düşünüyorum” yorumunu yaptı.
