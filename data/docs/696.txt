PlayStation hack’i telafi etmek için kolları sıvadı
Sony, Noel'de siber saldırıya uğrayan PlayStation Network kullanıcılarına 5 günlük ücretisiz PS Plus üyeliği sundu.
Noel’de PlayStation için çevrimiçi hizmet sunan PlayStation Network'ün (PSN) siber saldırıya uğramasının ardından harekete geçen Sony, bu dönemde  bağlantı sorunları yaşayan kullanıcılarının gönlünü hediyeler vererek kazanmaya çalışıyor.
İlişkili Haberler
‘PlayStation ve Xbox’ı hack’ledik’
Kim bu Kuzey Koreli hackerlar?
Kullanıcılarının uğradığı zararı telafi etmek isteyen Sony, bu dönemde sıkıntı yaşayan üyelerine 5 günlük PlayStation Plus üyeliği sunduğunu açıkladı.
SALDIRIYI LIZARD SQUAD ÜSTLENDİ
Sony’nin PSN servisi ve Microsoft’un Xbox için çevrimiçi hizmet veren uygulaması siber saldırıya uğramış, iki şirket hacker’ların sebep olduğu aksaklıkları günler sonra çözebilmişti.Geçtiğimiz haftalarda Noel gecesi PSN ve Xbox Live’ı hack’leyeceğini duyuran ‘Lizard Squad’ isimli hacker grubu Twitter hesabından yaptığı açıklamada saldırıyı üstlenmişti.Bir süredir bilgisayar korsanları ile başı dertte olan Sony’nin film departmanı Sony Pictures da geçtiğimiz aylarda hacker’ların hedefi olmuş, şirketin bilgilarini çalan bilgisayar korsanları Sony Pictures’a ait olan gizli dökümanları internete sızdırmıştı.
