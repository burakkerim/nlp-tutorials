Burs ve kredide ek süre 22 Şubat'ta doluyor
Gençlik ve Spor Bakanlığı Yüksek Öğrenim Kredi Yurtlar Kurumu'ndan burs veya kredi almaya hak kazanan ancak gerekli taahhütnameyi onaylatamayan öğrencilere tanınan ek süre, 22 Şubat'ta sona erecek.
Bakanlıktan yapılan yazılı açıklamada, 2015 yılında ilk defa burs-kredi almaya hak kazanan ancak www.turkiye.gov.tr adresinden burs veya kredi taahhütnamesini onaylatamayan öğrenciler için ayrılan ek sürenin tamamlanmasına 3 gün kaldığı belirtildi.  Burs veya kredi kazanan öğrencilerin, PTT üzerinden temin ettikleri e-devlet şifresiyle www.turkiye.gov.tr adresi üzerinden 22 Şubat Pazar günü saat 23.59'a kadar, adlarına düzenlenmiş burs veya kredi taahhütnamesini onaylatmaları gerektiği bildirildi. YURT DIŞINDA ÖĞRENİM GÖRENLER İÇİN TARİH 31 MART  Açıklamada ayrıca yurtdışında yükseköğrenim gören öğrencilerin burs veya kredi taahhütname onaylatma işlemlerinin ise 31 Mart 2015 tarihinde sona ereceği kaydedilerek, "Taahhütname onaylatma süresi bir kez daha uzatılmayacağından öğrencilerin mağdur olmamaları için belirtilen süre içinde gerekli işlemleri yapmaları gerekiyor. Öğrenciler, burs ve kredi ile ilgili bütün ayrıntıları, www.kyk.gov.tr adresinden öğrenebilir" ifadelerine yer verildi.
