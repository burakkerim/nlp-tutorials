GermanWings'in düşen uçağının sigorta şirketlerine maliyeti 300 milyon dolar olacak
Geçtiğimiz hafta salı günü 150 yolcusuyla Fransız Alpler'inde düşen GermanWings uçağının sigorta şirketlerine maliyetinin 300 milyon dolar olacağı açıklandı.
İlişkili Haberler
"Yardımcı pilot düşürmüş olabilir"
Yanıt bekleyen sorular
GermanWings'in düşen uçağı 24 yaşında 
Alman hava yolu devi Lufthansa'ya ait GermanWings'in düşen Airbus A320 uçağının sigorta şirketlerine maliyetini Lufthansa resmi olarak açıkladı.
Lufthansa'nın açıklamasına göre, 150 yolcusuyla birlikte düşen uçağın sigorta şirketlerine 300 milyon dolara mal olacağı belirtildi. Alman sigorta devi Münchner Allianz'ın düşen uçağın maliyetini karşılamak amacıyla 300 milyon dolar ayırdığı ifade edildi.
Münchner Allianz yetkilileri ise, bu konuda açıklama yapmaktan kaçındı. Söz konusu paradan kurbanların yakınlarına pay verilecek. Düşen uçağın maliyeti de bu paradan karşılanacak. Ayrıca kurtrama çalışmalarından doğan maliyet de 300 milyon dolardan karşılanacak.
GermanWings'in Fransız Alpler'indeki kurtarma çalışmaları devam ediyor. Kurtarma ekipleri şimdiye kadar 80 kişinin DNA verilerini tespit etti. 
UÇAK ALPLER'E ÇAKILMIŞTIGeçtiğimiz salı günü İspanya'nın Barselona kentinden havalanan GermanWings uçağı Airbus A320 Düsseldorf'a giderken Fransız Alpler'inde düşmüştü.
Olayda 150 kişi yaşamını yitirmişti. Uçağı, 27 yaşındaki yadımcı pilot Andreas Lubitz'in kasten düşürdüğü iddia ediliyor.
