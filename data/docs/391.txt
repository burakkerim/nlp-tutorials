Şimdi dövme sildirmek moda çünkü akıllı saatleri engelliyor
Dövme meraklılarına Apple Watch'tan kötü bir haber var. Bilek bölgesinde dövme bulunan kişiler mürekkebin akıllı cihazın sensörünü devre dışı bırakması nedeniyle Apple Watch'u tam anlamıyla kullanamıyor. ABD'de dövme sildirme oranı yüzde 440 arttı.
İlişkili Haberler
Apple Watch satışa sunuldu
Apple Watch'a bunu da yaptılar
Beyonce altın renkli "Apple Watch"u ile görüntülendi
Apple Watch şimdiden rakiplerini solladı
Apple'ın merakla beklenen akıllı saat modeli Apple Watch geçen hafta satışa sunuldu. Teknoloji severlerin saati ilk kullananlardan olabilmek için saatlerce kuyruk beklemeyi göze aldığı akıllı saati kullanmak için ise dövmesiz bir vücuda sahip olmak gerektiği ortaya çıktı.
Yapılan bir araştırmaya göre, bu durum ABD'de dövme sildiren kişilerin sayısını gözle görülür bir şekilde artırıyor.
MÜREKKEP SENSÖRÜ ENGELLİYOR
Apple Watch'un nabız okumak için sahip olduğu sensörlerin bilek bölgesinde bulunan dövmedeki mürekkepten dolayı işlevsiz kaldığını belirten uzmanlar, akıllı saatin bu nedenle tam anlamıyla çalışmadığını açıkladı. 
Halihazırda artışta olan dövme sildirmenin daha da popüler bir hale gelmesine neden olan giyilebilir cihazlar bu sektörde gözle görülür bir artış yaşanmasına sebep oldu.
Son 10 yılda dövme sildirmek için merkezlere başvuranların sayısında yüzde 440'lık bir artış olduğunu belirten çalışmaya göre, bu sektör 75 milyon dolarlık (200 milyon TL) bir büyüklüğe sahip.
"DÖVME SİLDİRENLERİN SAYISINI ARTIRACAK"
Önümüzdeki 3 sene içinde bu sayının daha da artacağını belirten US. Revenue tarafından yapılan çalışma, bunda giyilebilir saatlerin önemli bir rol oynayacağı görüşünde.
Özellikle ABD'de büyük ilgi gören ürün, ön sipariş döneminin açıldığı gün yaklaşık 1 milyon adet satarak rakiplerinin bir yıl içinde yaptığı satışı geride bırakmıştı.
