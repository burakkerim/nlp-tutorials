Traktörle Kuzey Kutbu'na gidiyor!
Almanya'nın Aşağı Saksonya'daki Lauenförde köyünde oturan 79 yaşındaki Winfried Langner traktörle Kuzey Kutbu'na gitmek üzere yola çıktı.
Çevresinde 'Deutz Willi' olarak tanınan maceraperest dede, 1961 model Deutz D 15 marka traktörüne bağlı 1984 model model karavanıyla saate sadece 18 Km. yol alabilecek.
Emekli makinist, Norveç'in Kuzeydeki en uç noktasına yapacağı gidiş-dönüş 7 bin 600 kilometrelik yolu 5 ayda tamamlamayı planlıyor.
Aralarında köyün belediye başkanı da olmak üzere 200 arkadaşı Willi'yi müzikle uğurlarken, kızı Sabine Langner-Uslu da babasını yalnız bırakmadı. Willi, 2013 yılında yine “Robert" adını verdiği traktörü ve “Sümüklü böcek" adını verdiği karavanıyla bin 800 kilometre yol katederek, İspanya'nın Mayorka adasına gidip gelmişti.
