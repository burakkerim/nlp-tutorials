Litvanya'da Rus ajanı yakalandı
Litvanya Devlet Güvenlik Servisi, bir Rusya Federasyonu vatandaşının ajanlık suçlamasıyla gözaltına alındığını duyurdu.
Litvanya'da Rusya Federal Güvenlik Servisi (FSB) memuru olan 1977 doğumlu Rusya Federasyonu vatandaşı casusluk iddiasıyla gözaltına alındı.
Litvanya Devlet Güvenlik Servisi'nin (VSD) yaptığı istihbarat çalışması sonucu 29 Nisan'da tutuklanan R.F'nin, Litvanya'nın devlet daireleri ve istihbarat kurumlarına erişim sağlamak amacıyla operasyon düzenlediği savcılığa bildirildi.Litvanya Parlamentosu Milli Güvenlik ve Savunma Komitesi üyesi Arvydas Anusauskas, yakalanan kişinin FSB personeli olduğunu kaydederek, "Tutuklanan kişinin diplomatik statüsü yoktur. Litvanya'daki Rus özel servis üyelerinin bazıları farklı isimler altında çalışıyor. Bu kişiler kendilerini iş adamı, bilim adamı veya sürücü olarak tanıtabiliyor" dedi.VSD'den yapılan açıklamada, Rus istihbarat servisinin amacının, Litvanya'nın devlet sırlarına ulaşarak, ülkenin üst düzeyde karar verme sürecini manipüle etmek ve etkilemek olduğu belirtildi.Vilnius Bölge Mahkemesi, savcılığın talebini onayladı ve casusluk iddiasıyla yakalanan kişi 3 aylığına gözaltına alındı.Mart ayında Litvanya Devlet Güvenlik Servisi, ülkedeki Rusya Büyükelçiliği'nde görev yapanların yüzde 30'nun istihbarat kurumlarına çalıştığını ileri sürdü.
