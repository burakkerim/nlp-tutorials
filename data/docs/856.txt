Alman makinistler 6 günlük iş bırakma eylemi yapacak
Almanya'da, yüzde 5 zam ve 1 saat daha az mesai talep eden makinistlerin yarından itibaren 6 gün süreyle greve gitmesi bekleniyor.
Almanya'da demiryollarında görevli makinistler, ücret artışı talebiyle yeniden greve gidecek.
Makinistler Sendikası'ndan (GDL) yapılan yazılı açıklamaya göre, yük trenlerdeki makinistler yarın 15.00'de, yolcu trenlerindeki makinistler de 5 Mayıs saat 02.00'de greve başlayacak. Makinistlerin iş bırakma eylemi 10 Mayıs Pazar günü saat 9.00'a kadar sürecek.Sendika açıklamasında, Alman demiryolları şirketi Deutsche Bahn (DB) ile toplu görüşmelerde sonuç alınamadığına işaret edilerek, makinistlerin taleplerine yaklaşmayan DB'nin GDL üyelerinin haklarını ayaklar altına aldığı savunuldu.DB, en son iki aşamalı olarak 1 Temmuz'dan itibaren toplam yüzde 4,7 oranında ücret artışı ve 30 Haziran'a kadar bir seferliğine bin euro ödemeyi teklif etmiş, ancak GDL bunu reddetmişti.Sendika, makinistler için yaklaşık yüzde 5 oranında ücret artışı ve haftada 1 saat daha az çalışma talep ediyor. GDL, ayrıca fazla mesainin sınırlandırılmasını ve emeklilik düzenlemesinin iyileştirilmesini istiyor.Makinistler, geçen yılın eylül ayından sonra 7 kez greve gitmişti. GDL, en son 21 Nisan'da 66 saatlik greve gitmişti.
