İsrail'de Likud Partisi ile Yahudi Evi Partisi koalisyon için anlaştı
İsrail'de Başbakan Binyamin Netanyahu, hükümeti kurması için tanınan sürenin bitimine 2 saat kala, 4 parti ile koalisyon hükümeti kurmak için anlaştı.
İsrail Başbakanı ve Likud partisi lideri Binyamin Netanyahu, Cumhurbaşkanı Reuven Rivlin’e hükümeti kurmak için gerekli olan 61 sandalyeye ulaştığını resmen bildirdi.Netanyahu, hükümeti kurması için tanınan sürenin bitimine birkaç saat kala koalisyonu oluşturmak için yeterli sandalyeye ulaştı.İsrail radyosu, Netanyahu'nun, daha önce anlaştığını açıkladığı 3 partinin ardından Yahudi Evi Partisi ile de anlaşmaya vardığını ve kendisine verilen sürenin dolmasına yaklaşık 2 saat kala hükümeti kurma çalışmalarını sonlandırdığını duyurdu.Böylece Netanyahu, Cumhurbaşkanı Rivlin tarafından koalisyonu kurmakla görevlendirilmesinin ardından yeni hükümeti oluşturmak için diğer partilerle yürüttüğü pazarlıkları 42’nci gününde sonlandırmış oldu.BEŞ PARTİLİ KOALİSYONBuna göre, yeni hükümette yer alan partiler şunlar: Netanyahu liderliğindeki Likud ve Ekonomi Bakanı Naftali Benett liderliğindeki Yahudi Evi partisi, merkez sağ eğilimli Kulanu (Hepimiz) partisi ve dindar partiler olarak bilinen Birleşik Tora Yahudiliği ve Şas.Öte yandan, İsrail’de hükümeti kurmak için gerekli olan milletvekili desteğinin 61 olması, yeni koalisyonun geleceği hakkında soru işaretlerini beraberinde getirdi. Netanyahu hükümetinin gerekli çoğunluğu tam sınırda yakalaması, yeni koalisyonun siyasi çalkantılara açık olacağı değerlendirmelerine sebep oldu.
