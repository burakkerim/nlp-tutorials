Erkek kısırlığını bitirecek dev adım
Erkek kısırlığının çözümünde çok önemli bir adım atıldı. Fransız bilim insanları dünyada ilk kez laboratuvarda kısır erkek testislerinden sperm üretmeyi başardı. Japon bilimcilerin aynı doğrultudaki 2011 tarihli çalışması ise fareler üzerinde yapılmıştı.
İlişkili Haberler
İnmemiş testis kısırlık nedeni
Çalışma şartları erkekte kısırlık nedeni!
'Kısırlığı ortadan kaldırabilir'
Kısır erkeklerin testislerinden olgunlaşmamış sperm kök hücreleri barındıran parça alan Lyon kentindeki Kallistem Biyoteknoloji Şirketi'nin bilim insanları, bu parçayı kültür kabına koydu.Testislerin fizyolojik koşullarını tamamen sağlayan kültür kabı sayesinde bu hücreler 72 saatte olgunlaştı ve sağlıklı sperm haline geldi. Bilim insanları, spermleri istenildiğinde kullanılmak üzere dondurdu.KLİNİK ÇALIŞMALAR SENEYE BAŞLAYACAKDünyada ilk kez kısır erkeklerin testisinden parça alınarak laboratuvarda sperm üretildiğini belirten bilimciler, yöntemin deney aşamasında olduğunu ancak ön klinik testlerinin seneye başlayabileceğini vurguladı. Her yıl kanser tedavisi gören 800'den fazla çocuğun kısır olma riskiyle karşı karşıya kaldığını belirten araştırmacılar, yöntemin bu çocuklara da umut verdiğine dikkati çekti.
ÜRETİLEN SPERMLE FARELERİN DOĞMASI SAĞLANMIŞTIAvrupa Bilim Kurumu (ESF) verilerine göre, son 50 yılda erkeklerin sperm sayısı yarıya indi. Çocuk sahibi olamayan ailelerin 3'te 1'inde erkekte sorun bulunuyor. Japon bilim insanları, 2011'de farelerin testislerinden alınan doku örneklerinden sperm üretmeyi başarmış ve bu spermlerle 12 farenin doğmasını sağlamıştı.
