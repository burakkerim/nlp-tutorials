Kayıp kızlar İstanbul’da bulundu
Antalya’da 5 gündür kayıp olan 17 yaşındaki iki kız, İstanbul’da bulundu.
Pazar günü Antalya’daki evinden Burdur’a giden Pelin Su Ç., okul arkadaşı Ayşe Nur A. ile buluştu. Kaldıkları öğrenci yurdundan evci izni alarak ayrılan iki arkadaş, Burdur merkezdeki bir kafede eğlendi.Pelin’in arkadaşlarından biri, annesi Derin Derya Aydın’a telefon açarak, kızının yurtta olmadığını söyledi. Bunun üzerine anne ile kız telefonda tartıştı.Tartışma sonrası sinirlenen Pelin Su ile arkadaşı Ayşe Nur, telefonlarını çöpe attı. Terminalden bir otobüse binen arkadaşlar, Serik Genpa Kavşağı’nda indikten sonra kayıplara karıştı.Kayıp iki kız arkadaş, dün gece İstanbul’da polis tarafından bulundu. Beyoğlu Emniyet Müdürlüğü Çocuk Şube ekipleri, annelerini arayarak kızlarının bulunduğunu bildirdi. Pelin’in annesi Derin Derya Aydın, sosyal paylaşım sitesinden “Yavrum bulundu”diyerek, mutluluğunu paylaştı.
