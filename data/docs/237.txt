'Güney Akım yerine Türk Akımı'
Rusya Devlet Başkanı Putin'in Ankara ziyareti Rus basınında geniş yer bulurken, Güney Akım boru hattı projesinin iptali öne çıkan konu oldu. Vestnik Kavkaza (VK) haber ajansı Rusya’nın Güney Akım yerine ''Türk Akım''ı tercih ettiğine işaret etti.
Rusya Devlet Başkanı Vladimir Putin’in Ankara ziyareti Rus basınında geniş yankı buldu.Kommersant gazetesi Putin ve Cumhurbaşkanı Recep Tayyip Erdoğan arasında görüşmelerin 3 saat sürdüğünü ve tarafların Suriye, Ukrayna, Kırım Tatarları ve bazı ekonomik konuları ele aldığını ifade etti.Gazete, Putin ve Erdoğan’ın bu yıl içinde Rusya’nın Karadeniz kıyı Soçi’de buluştuğunu ve ayrıca telefonla 8 kere görüştüğünü de hatırlattı.Görüşmelerde Rosatom ve Enerji ve Tabii Kaynaklar Bakanı Taner Yıldız arasında Akkuyu nükleer santrali inşaatıyla ilgili memorandumun imzalandığı kaydedildi.'IŞİD’LE MÜCADELEDE ANKARA VE MOSKOVA AYNI GÖRÜŞÜ PAYLAŞIYOR'Resmi Rossiyskaya Gazeta gazetesi Putin ve Erdoğan’ın Suriye’de kaostan yana olmadığını ve bunu da basın toplantısında dile getirdiklerini aktardı.Gazeteye göre IŞİD’le mücadelede Moskova ve Ankara aynı görüşü paylaşıyor.Rus ulusal NTV televizyonu Avrupa Birliği’nin tutumu yüzünden Putin’in Güney Akım’dan vazgeçtiğini ve Türkiye üzerinden boru hattını tercih ettiğine dikkat çekti.Resmi RİA Novosti, Suriye krizinin çözümü bağlamında taraflar arasında mutabakat sağlandığını ifade etti.Gazeta.ru haber portalı ise, dünkü görüşmelerde Ankara ve Moskova’nın Suriye sorununun çözüm yolları hususunda mutabakat sağlayamadıklarını iddia etti.Resmi TASS haber ajansı Putin’in “Türkiye ile Serbest Ticaret Bölgesi oluşturulması zor da olsa gerçekleştirilebilir” açıklamalarını aktardı.Moskovski Komsomolets gazetesine göre görüşmeler sonucunda Mavi Akım’ın kapasite gücünün artırılmasına ilişkin karar alındığına dikkat çekildi.'PUTİN MAVİ YENİÇERİLER EŞLİĞİNDE AK SARAY’A GETİRİLDİ'Komsomolskaya Pravda gazetesi, mavi elbiseli Türk yeniçerlerin eşliğinde Putin’in Ak Saray’a getirildiğini ve Rusya liderinin başta doğalgaz olmak üzere Avrupa’ya mesaj verdiğini yazdı.'OSMANLILARDAN KURTARDIĞIMIZ BULGARLAR BİZİ SATTI'Resmi Vesti FM radyosu sunucusu ünlü gazeteci Vladimir Solovyov, Güney Akım’ın iptal edilmesine dikkat çekti.Sunucu Solovyov, “Bu arada okuyucular yazıyor: Dünya artık çıldırmak üzere. Biz Bulgarları kurtarmak için insanlarımızı kaybettik. Şimdi ise onlar bizi sattı” diyerek tepkileri paylaştı.Program konuğu Rusya Ortadoğu uzmanı Semyon Bagdasarov, “İlginç tarihi durum. Biz Bulgarları Osmanlı’dan kurtardık. Ama bugün onlardan vazgeçerek Türkiye üzerinden Avrupa’ya doğalgaz satacağız” dedi.Vestnik Kavkaza (VK) haber ajansı da Rusya’nın Güney Akım yerine “Türk Akım”ı tercih ettiğine işaret etti.Benzer haber ve yorumlar Rus ajans, gazete, televizyon ve haber portallarında geniş yer aldı.
