Facebook intihara savaş açtı
Kullanıcılarına psikolojik yardım vermeye hazırlanan Facebook, kullanıma sunacağı yeni uygulama sayesinde intihara meyilli olduğu düşünülen kullanıcılara yardım sağlayacak.
İlişkili Haberler
Facebook'tan yeni özellik
Facebook’ta vasiyet dönemi
Yaklaşık 1.5 milyar aktif kullanıcısı olan sosyal medya devi Facebook, son dönemlerde kullanıma sunduğu yeni uygulamalarla dikkat çekiyor.
Geçtiğimiz günlerde Facebook kullanıcılarının hesaplarını miras bırakmalarına imkan sağlayan hizmetini kullanıma sunana ABD merkezli teknoloji devi, şimdi intihara meyilli kullanıcılarının hayatını kurtarmak için harekete geçti.
UYGULAMA NASIL ÇALIŞIYOR?
Kullanıma giren yeni uygulama sayesinde, herhangi bir kullanıcının kendine zarar vereceği yönünde paylaşımlar yapması halinde bu kullanıcının Facebook arkadaşları durumu Facebook’a bildirebiliyor. Durumdan haberdar olan Facebook ise bu kullanıcı ve ortaklaşa çalıştığı sağlık ekibi ile bağlantıya geçiyor.
Kullancıya bir ihbar aldığını ve yardıma ihtiyacı olup olmadığını soran Facebook, kullanıcının onay vermesi durmunda yardım sağlıyor.
Çalışmalarını büyük ölçüde tamamlayan Facebook, kısa süre sonra bu uygulamayı  ABD’de kullanıma sunacak. Söz konusu uygulamanın uzun vadede dünya çapında hizmet vermeye başlaması bekleniyor.
