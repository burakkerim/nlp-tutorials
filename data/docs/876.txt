ABD de Varufakis'e para değil nasihat verdi
Yunanistan ekonomik krizi aşmak için para aramaya devam ediyor. Ekonomik destek için ABD'ye giden Yunan Bakan Varufakis bu ülkeden de para yerine nasihat aldı.
İlişkili Haberler
Rakamı duyan Merkel elini çekecek mi?
Aradığı desteği bulamadı
Yunanlardan Varufakis'e "poz" öfkesi
Yunanistan Maliye Bakanı Yannis Varufakis ülkesini ekonomik krizden kurtaracak krediyi bulmak için ABD'nin başkenti Washington'a gitti. Varufakis, ABD Maliye Bakanlığı Uluslararası İlişkiler Sekreteri Nathan Sheets'le bir araya geldi. Obama yönetiminin mesajını Varufakis'e ileten Sheets, Atina'nın Euro Bölgesi'ndeki ortakları ve IMF ile daha sıkı çalışması tavsiyesinde bulundu. Yunanistan'ın, Euro bölgesi, Avrupa Merkez Bankası ve IMF'den oluşan troykayla borçları konusunda anlaşmak için daha ciddi müzakereler yürütmesi istendi.
IMF Başkanı Christine Lagarde ile görüşen Yunan Maliye Bakanı Varufakis, ülkesinin borçlarını ödeyeceği sözünü verdi.  
227 MİLYAR EURO KREDİ KULLANDI Yunanistan Maliye Bakanı Yannis Varufakis, IMF Başkanı Christine Lagarde ile yaptığı görüşmede, Atina'nın mevcut kurtarma paketinden doğan yükümlülüklerini yerine getireceği ve borçlarını ödemeye devam edeceği garantisini vermişti.
Yunanistan mevcut kurtarma paketi için kısa vadede 7.2 milyar euro borç ödemesi gerekiyor. Ancak Çipras hükümeti troykayla yeni bir anlaşma peşinde olduğu için borçlarını geri ödemede sıkıntı yaşıyor. Bir önceki Yunan hükümetiyle troyka arasında varılan anlaşma sonrası Atina 2010 yılından bu yana 227 milyar euro kredi kullandı. Söz konusu kredinin 30 milyar eurosunu IMF sağladı. ALMANYA'DAN 279 MİLYAR EURO İSTİYORLAR Yunanistan borç krizinden kurtulmak için Almanya'dan İkinci Dünya Savaşı dolayısıyla tazminat istiyor. Yunan meclisi, Almanya'nın ödemesi gereken tazminatı hesapladı. Hesaplamaya göre, Berlin'in Atina'ya 279 milyar euro savaş tazminatı ödemesi gerekiyor.
Söz konus para Türk lirasına çevrildiğinde 781 milyar TL yapıyor. Bu Türkiye'nin gayri safi milli hasılasının üçte biri anlamına geliyor.
Almanya'nın İkinci Dünya Savaşı'ndan doğan savaş tazminatı nedeniyle 279 milyar euro ödeme yapması isteniyor.  
ALMAN BASINI DALGA GEÇTİ Yunan yetkililer daha önce yaptıkları açıklamalarda savaş tazminatının 300 milyar eurodan daha fazla olduğunu açıklamışlardı. Yunan Maliye Bakan Yardımcısı Dimitris Madras'ın dün mecliste yaptığı konuşmada, resmi olarak Almanya'dan 279 milyar euro talep etmesi Alman basınında alay konusu yapıldı.
Alman basını, Yunanistan'ın savaş tazminatında indirime giderek 279 milyar euro istediğini yazdı.
