Rus hackerlar Obama'nın mesajlarına ulaştı
Rus hackerlerin geçen yıl ABD Başkanı Barack Obama’ya ait gizlilik içermeyen elektronik posta mesajlarına eriştiği ortaya çıktı.
Amerikan New York Times gazetesinde yer alan habere göre, Rus hackerler Obama'nın iletişim kurduğu Beyaz Saray personelinin e-posta mesajlarına girmeyi başardı.Obama'nın gönderdiği ya da kendisine gönderilen bazı mesajlara da erişildi. Beyaz Saray yetkilileri, gizlilik derecesine sahip olmasa da Rus hackerlerin erişim sağladığı sistemin hassas veriler içerdiğini doğruladı. Bu bilgiler arasında Başkan Obama'nın günlük programı, kongre, büyükelçiler ve diplomatlarla yaptığı yazışmalar bulunuyor. Habere göre Rus hackerler Beyaz Saray’ın yanısıra Dışişleri Bakanlığı’nın da siber güvenlik duvarını aştı.
