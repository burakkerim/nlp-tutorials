Fethullah Gülen'in KPSS'deki dosyası "paralel yapı"ya
KPSS soruşturmasında 1 numaralı şüpheli olan Fethullah Gülen'in dosyası ayrılarak "paralel yapı" soruşturmasını yürüten savcıya gönderildi.
Kamu Personeli Seçme Sınavı’ndaki (KPSS) kopya iddialarıyla ilgili soruşturmanın 1 numaralı zanlısı Fethullah Gülen hakkındaki dosya ayrıldı.
Bu dosya ana soruşturmayla birleştirildi ve "devlette paralel yapı" iddialarına ilişkin soruşturmayı yürüten savcıya gönderildi.
İddialar artık bu soruşturmanın konusu olacak.
2010 yılında yapılan Kamu Personel Seçme Sınavı (KPSS) ile ilgili usülsüzlük iddialarıyla ilgili geçen hafta eş zamanlı operasyon başlatılmıştı.
63 kişinin gözaltına alındığı KPSS soruşturmasının 1 numaralı zanlısının Fethullah Gülen olduğu bildirilmişti.
Soruşturma dosyasında soruları ÖSYM'den sızdırarak sınavdan bir gün önce adaylara veren grubun, Gülen'in emir ve talimatlarıyla devlete sızma amacıyla hareket ettiği iddia ediliyor.
