Küba ile ABD arasında 60 yıl sonra feribot seferi düzenlenecek
ABD Hazine Bakanlığı, Küba ile ilişkilerin yumuşatılması kapsamında 4 özel şirkete bu ülkeye feribot seferi düzenleme yetkisi verdi. Küba ile ABD arasında 60 yıl sonra feribot seferi düzenlenecek.
İlişkili Haberler
ABD'den "Küba" kararı
37 yıl sonra ilk kez...
Küba ilk internet kafesiyle tanıştı
ABD medyasında yer alan haberlere göre, Hazine Bakanlığı, 4 taşımacılık şirketine Küba ile ABD arasında ticari feribot seferi düzenleme lisansı verdi. Bu lisansların seferlerin hemen başlayacağı anlamına gelmediği ve Küba'nın da söz konusu şirketlere izin vermesi gerektiği belirtildi. ABD ile Küba arasındaki deniz seferleri iki ülke arasında yaşanan gerilim nedeniyle 1960'ların başından beri gerçekleştirilmiyordu. Hazine Bakanlığı yetkilileri, söz konusu iznin genel bir lisans olmadığını ve her firmanın ayrı değerlendirildiğini kaydetti ancak toplam kaç firmaya yetki verildiği konusunda açıklama yapmadı. ABD geçen yılın sonunda Küba ile ilişkileri normalleştirme kararı almış, 11 Nisan'da da yarım yüzyıl sonra ilk kez bir ABD Başkanı ile Küba Devlet Başkanı yüz yüze görüşme yapmıştı. Obama yönetimi 14 Nisan'da da Küba'yı teröre destek veren ülkeler listesinden çıkarma kararı almıştı.
