Ağrı Havalimanı'na Kürt edebiyatçı Ahmed-i Hani ismi verildi
Başbakan Ahmet Davutoğlu, Ağrı Havalimanı'na Kürt edebiyatçı Ahmed-i Hani'nin isminin verileceğini açıkladı.
Ağrı Havalimanı'nın adının Ağrı Ahmed-i Hani Havalimanı olacağı belirtildi. Açıklamayı Başbakan Ahmet Davutoğlu yaptı.
Havalimanı terminalinin açılış törenine katılan Davutoğlu, havalimanın Ağrı Ahmed-i Hani Havalimanı olacağını söyledi. 
Başbakan Ahmet Davutoğlu, partisinin Ağrı mitinginde yaptığı konuşmada, Türkiye'nin tarihin kırılma noktasında yeni bir seçime gittiğini belirterek, "7 Haziran seçimi sadece bir iktidarın tespit edileceği bir seçim değildir. Ağrı'nın, Ilgaz'ın, Torosların kaderinin, onun eteklerinde yaşayanların kaderinin tayin edileceği bir seçimdir" diye konuştu. Çözüm sürecinin kendilerinin eseri olduğunu, Ağrı Dağı'nın eteklerinde hep kardeşlik olsun istediklerini ifade eden Davutoğlu, şöyle devam etti:"İki türlü siyaset vardır, siyasetin biri birleştirici, bütünleştirici, kuşatıcı... Biri de bölücü, parçalayıcı, tahkir edici. Bölücü siyaset bazen 12 Eylül gibi çıkar. 12 Eylül döneminde olduğu gibi ya da CHP'nin tek parti zihniyetinde olduğu gibi... Türk ulusalcılığı adına gelir, yerel lehçeleri, dilleri yasaklar. Bu yasakları kim kaldırdı? Kürtçe şarkı okumayı bile yasaklanan dönemler gördü bu millet. Bir daha bu dönemlerin geri gelmemesinin en önemli teminatı AK Parti'dir. Bu bölücü zihniyetin, bu baskıcı zihniyetin bugün ikiz kardeşi HDP'dir. Dikkat ediniz.""HEPSİNİN HEDEFİ AK PARTİ'Yİ ZAYIFLATMAK"Davutoğlu, bütün baskı altındaki grupların özgürlük alanlarının genişlediğini, Türkiye'nin ekonomik olarak da büyük bir kalkınma hamlesi yaşadığını dile getirdi.Bu kalkınma hamlesini istemeyenlerin bir şer cephesi oluşturduğunu belirten Davutoğlu, "Bir tarafta CHP, diğer tarafta HDP ve onun arkasında paralel çete... Şimdi dikkat ediniz, Diyarbakır'da bu paralel çetenin önemli bir sözcüsü, Diyarbakır Belediye Başkanı ile kapalı kapılar ardında buluşup konuşuyor. Ne konuştuklarını da açıklamıyorlar. Çünkü, şu anda bunların hepsinin hedefi, AK Parti iktidarını zayıflatmak" dedi."GENÇLERİ ÜNİVERSİTELERDE GÖRMEK İSTİYORUZ"
Davutoğlu, Ağrı'da 3 bin 585 derslik yaptıklarını, 25 milyon kitap dağıttıklarını belirterek, "Kılıçdaroğlu'nun aklına yeni gelmiş, öğrencilere bedava kitaptan bahsediyor. Biz yıllardır bunu yapıyoruz, yıllardır" dedi.Kitaplar, tabletler, bilgisayarlar dağıtıldığına dikkati çeken Davutoğlu, "Biz Ağrılı gençlerimizi, o güzel çocuklarımızı, kızlarımızı, erkeklerimizi bilgisayar başında görmek istiyoruz, dağda değil, bilgisayar başında görmek istiyoruz. Spor salonlarında görmek istiyoruz, okullarda görmek istiyoruz, dünyanın en gelişmiş üniversitelerinde görmek istiyoruz" diye konuştu.Bundan sonra doğumlarda, devlet tarafından ilk çocuk için 300, ikinci çocuk için 400, üçüncü çocuk için de 600 lira verileceğini dile getiren Davutoğlu, eşi vefat eden yüz binlerce vatandaşa, kadına ayda 250 lira yardım yapıldığını da anlattı.
AHMED-İ HANİ KİMDİR?
17 yüzyılda yaşayan Kürt şair, tarihçi ve alim olan Ahmedi Hani, Doğubeyazıt'ta dünyaya geldi.
Kimi kaynaklara göre Hakkari'de doğduğu belirtilen Hani'nin Doğubeyazıt'ta bir okul açarak dersler verdiği, medreselerde müderrislik ve saray katipliği yaptığı biliniyor.Kürtçe´nin Kurmanci lehçesine uyarlanmış şekli olan "Mem-u Zin"i yazan Hani, yaşadığı yörede zaman zaman şeyh olarak kabul edilmiş ve Hani Baba adıyla da anılmıştır.
