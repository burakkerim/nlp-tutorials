Bilinçsiz diyet kalpten saç teline kadar zararlı
Zayıf beden imajı günümüzde gitgide önem kazanıyor. Ancak kilo vermek isteyenlerin başvurduğu şok diyetlerin sağlığa faturası, fazla kilo kadar ağır olabiliyor.
Kısa sürede kilo verdiren sağlıksız diyet listeleri iç organları tehlikeye sokuyor. Bilinçsizce yapılan diyetlerin vücut üzerindeki etkilerine değinen Beslenme ve Diyet Uzmanı Merve Yüksek, kilo verme sürecinde en sık yapılan yanlışların; aç kalmak, öğün atlamak, tek tip beslenmek ve ani kilo kaybı için şok diyetler yapmak olduğunu söyledİ.BİLİNÇSİZ DİYET SAÇ DÖKÜYOR, ASABİ YAPIYORŞok diyet yapan kişilerde; sağlıksız ve zayıf bir görünüş, baş dönmesi, halsizlik, yorgunluk, üşüme, isteksiz ve ağır hareketler, baş ağrısı, unutkanlık, konsantrasyon eksikliği, asabi ruh hali, kabızlık, adet düzensizlikleri, kansızlık, demir eksikliği, kemik yoğunluğunda azalma, sağlıksız ve kuru cilt yapısı, saç dökülmesi ve bozuk tırnak yapısı, düşük bağışıklık sistemi ve sık sık hastalıklara yakalanma şeklinde şikayetler görülüyor. KİLO VEREYİM DERKEN KALP RİTMİNİZİ BOZMAYINMetabolizma hızını düşüren şok diyetlerle verilen kilolar, hızla geri alınıyor ve daha sonra kilo vermek zorlaşıyor. Haftada 4-5 kilo verdiren diyetlerin, düşük kalorili olduğunu ve gerekli besin öğelerini içermediğini aktaran Yüksek, şok diyetlerin zararları hakkında şunları söylüyor: “Bu diyeti yapanlarda ağırlık kaybı yağ kütlesinden değil, kas ve suda olmaktadır. Bu kayıp, kalp kaslarında da söz konusu olabilir ve kalp ritminde bozukluklar meydana gelebilir.
Metabolizma hızını düşüren bu diyetler sonrası verilen kilolar, hızla geri alınmakta ve daha sonra yapılan diyetlerle kilo vermek daha da zorlaşmaktadır.
PROTEİN DİYETLERİ BESLENME UZMANI KONTROLÜNDE YAPILMALISon dönemlerde hayli popüler olan protein içerikli diyetlere de dikkat edilmeli. İnsan vücudu proteinden zengin gıdaları sindirebilmek için daha fazla enerji harcar. Bu besinler, mideyi geç terk ettiği için daha uzun süreli tokluk sağlar. Fakat günlük tüketilecek protein miktarına fiziksel özellikleriniz ve kan değerlerinizi göz önünde bulundurarak mutlaka diyetisyeninizin karar vermesi ve bu yiyecekleri beslenme planınıza dengeli bir şekilde oturtması gerekmektedir. KALP, BÖBREK VE KARACİĞERDE KALICI HASAR BIRAKABİLİRProtein ağırlıklı besinler kolesterol ve yağ içerir. Doymuş yağların ve trans yağ asitlerinin fazla tüketimi damar tıkayıcı özelliktedir ve kalp hastalıkları ile ilişkilendirilmektedir.
Uzun süreli prorotein diyetleri böbreklerde hasara yol açabilir. Kilo vermeye çalışırken böbrek, karaciğer ve kalp gibi organlar riske girebilir.
Yüksek protein içerikli diyetlerde yeteri kadar sebze ve meyve tüketilmez. Ancak yeterli sebze ve meyve tüketimi kardiyovasküler hastalıklar, mide kanseri ve kolorektal kanser riskini azaltmaktadır.HER DİYET HERKES İÇİN UYGUN DEĞİLBeslenme tamamen kişiye özel olmalıdır. Zayıflama programının ilk adımı doktor kontrolüdür. Ardından bireyin yaşı, boyu, cinsiyeti, mesleği, mevcut hastalıkları ve beslenme alışkanlıkları incelenir. Bütün bunların sonucunda diyetisyen tarafından beslenme programı hazırlanır. Gazete, dergi ve internette yayınlanan diyetler herkes için uygun değildir.”
Yüksek: Kilo nedeniyle yılda 2,8 milyon kişi hayatını kaybediyor.
SAĞLIKLI BESLENMEYİ HAYATIN BİR PARÇASI HALİNE GETİRİNDiyetin, kısa vadeli ve sadece zayıflama amaçlı olmaması gerektiğini belirten Beslenme ve Diyet Uzmanı Merve Yüksek, kilo koruma programlarının önemine vurgu yapıyor. Yüksek’in verdiği bilgiye göre, ideal ağırlığa ulaşıldıktan sonra kişiye mutlaka kilo koruma programı düzenlenerek yaşam tarzına adapte edilmeli ve bu program, uzun vadede sürdürülebilir olmalı. Yüksek, “Uzun vadede maksimum sağlık için yeterli ve dengeli beslenmeye ek olarak; düzenli fiziksel aktivite (her gün 30 dk./orta şiddette), düzenli uyku, stresten uzak bir yaşam tarzı benimsenmeli ve düzenli sağlık kontrolü yapılmalı” diyor.
