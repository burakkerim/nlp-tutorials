‘Zamana direnmenin’ yeni yöntemi!
Estetik cerrahideki gelişmeler, yıllara meydan okumak isteyenlerin imdadına yetişiyor. Daha genç ve güzel görünmek isteyenlerin tercih ettiği yöntemlerden biri de kısa sürede sonuç veren ve uzun süre etkili olan smas lift tekniği.
Estetik denince ilk akla gelen yüz güzelliği oluyor. Ancak zaman en kusursuz yüzlere dahi medyan okumada usta. Zamana en çabuk yenilen ise yüzün alt bölümü, gıdı ve boyun bölgesi oluyor. Hal böyle olunca estetik cerrahi de sürekli yenilenerek yeni teknikler geliştiriyor. Onlardan bir tanesi de smas lift uygulaması. Özellikle yüzün alt bölümü, üst boyun ve orta yüzün bir bölümüne uygulanan tekniğin yüz güldüren sonuçlar verdiğini belirten Estetik ve Plastik Cerrahi Uzmanı Prof. Dr. Ahmet Karacalar, yöntemin özellikleri hakkında şunları söylüyor: "Eskinin yüz germe teknikleri oldukça değişti. Özellikle erken dönem sarkmaların asıl nedeninin smas adı verilen zarın gevşemesi ve buna bağlı dokuların aşağı inmesini olduğu anlaşıldı. Bu zarın basit bir şekilde gerilmesi alt yüz, üst boyun ve orta yüzün bir bölümünde önemli ölçüde gençleşme sağlamaktadır. SMAS lift için, kulak içi kıvrımlarından girilerek yüzün bu koruyucu zarı bulunuyor ve yukarı doğru geriliyor."
Prof. Karacalar: Smas lift, iple askılara göre daha uzun süreli ve doğal sonuç verir.
DOĞALLIK KORUNUYOREstetikte en önemli kriterin doğallığın korunması olduğunun altını çizen Prof. Karacalar, "Bu yüz gençleştirme yöntemi yüzün doğallığını bozmuyor. Hemen sonuç alınıyor ve çok uzun yıllar etkisi devam ediyor. Ameliyathane ortamında uygulanan teknik lokal anestezi ile yapılıyor ve yaklaşık 2 buçuk saat sürüyor. işlemden 1-2 saat sonra kişi sosyal yaşantısına çok hızlı bir şekilde geri dönebiliyor. Yöntem özellikle orta ve üstü yaş grupları için çok ideal. Ancak ileri yaş gruplarında da kullanılabilir" dedi.ETKİSİ UZUN YILLAR DEVAM EDEBİLİRUygulama sonrası gelişen etkilerle ilgili olarak da Prof. Karacalar şu bilgileri veriyor: "İşlem sonrası hafif şişmeler oluyor, morluk ise genellikle çok az gözleniyor. Geniş kapsamlı uygulamalarda göz altına doğru geçici morluk ve şişlikler olabilir. Avantajı ise hemen gözle görülür bir sonuç elde edilmesi. Aynı gün akşamı toplantıya katılan hastamız var. Antiseptik sprey ile kesi yeri spreyleniyor, saçlar ile biraz kamuflaj yapılıyor ve sosyal hayata dönüş çok hızlı gerçekleşiyor. Bu yöntemle elde edilen sonuç gergin çene konturu, kısmen üst boyun ve orta yüz şeklinde gerçekleşiyor. Yüzdeki uyumu bozmayan yöntemde sonuç 5-7 sene kadar etkisini sürdürüyor.”
