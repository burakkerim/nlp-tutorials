Tamamen yapay kalp takılan hasta taburcu edildi
Fransa'da geçen yıl ağustos ayında tamamen yapay kalp takılan ve dünyada ikinci vaka olan hasta taburcu edildi. Hastanın sağlık durumunun iyi olduğu belirtildi.
DİĞER KALP HABERLERİ
Tamamen yapay ilk kalp
Yapay kalple dünya rekoru
Fransız Profesör Alain Carpentier, Le Parisien gazetesine yaptığı açıklamada, sağlık durumun iyi olduğunu belirttiği hastanın artık normal yaşamına döndüğünü bildirdi.İsmi açıklanmayan 68 yaşındaki hastaya, 5 Ağustos’ta Nantes kentindeki üniversite hastanesinde tamamen yapay kalp takılmıştı. Paris’te 2013 yılı Aralık ayında inek derisi kullanılarak geliştirilen dünyanın ilk tamamen yapay kalbinin takıldığı 76 yaşındaki Claude Dany isimli hasta ise ameliyattan 2,5 ay sonra hayatını kaybetmişti.Ameliyatı yapan doktorlar, Claude Dany'nin yaşlılığının ve ilerlemiş hastalığının yaşamını yitirmesinde önemli faktör olduğunu bildirmişti. YAPAY KALP NASIL ÇALIŞIYOR?Tamamen yapay kalp kendi kendine işlev görüyor. Pıhtılaşma gibi sorunlara yol açabilecek plastik maddeler yerine inek derisi kullanılarak geliştirilen bu yapay kalp, normal kalbin görevini taklit ederek otomatik olarak kan dolaşımını sağlıyor.
Ameliyat ekibinde yer alan Prof. Alain Carpentier
Tamamen yapay kalpteki birçok sensör ve mikroişlemci, her türlü veriyi analiz ediyor. Veriler sayesinde kan pompalama hızı kontrol altında tutuluyor ve kalp atışı düzenleniyor. Bu kalp, kişinin hareketlerine göre kan akışını hızlandırabilmesi ve yavaşlatabilmesi bakımından diğer yapay kalplerden farklılık gösteriyor.
