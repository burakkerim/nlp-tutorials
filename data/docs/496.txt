Facebook'tan gençler kaçıyor, yaşlılar akın ediyor
Son yapılan araştırmalar gençlerin 3’te 1’inin Facebook’u artık eskisi kadar havalı bulmadığı için hesaplarını sildiğini, buna karşın yaşlıların ise Facebook’a akın ettiğini gösteriyor.
Facebook yola çıkarkan öğrencilerin birbirleri ile iletişim kurup online olarak sosyalleşmesi amacıyla kuruldu. Ancak yapılan son araştırmalar gençlerin aileleri siteye akın ettiği için hesaplarını silmeye başladığını ve artık burada olmanın onlara eskisi kadar “havalı” gelmediğini ortaya koyuyor.
İlişkili Haberler
"Facebook mesajlarınız izleniyor"
Facebook ile WhatsApp birleşiyor mu?
Facebook ile tebligat
Facebook'tan yeni uygulama
Araştırmalara göre İngiltere’de 55 yaş üzerindekilerin %60’a yakınının bir Facebook hesabı bulunuyor. Facebook orta yaş ve üstünü siteye çekmek için televizyon reklamlarını da kullanıyor. Anketler ise bunun gençler üzerinde tam tersi bir etki yarattığını gösteriyor. 16-24 yaş arası gençlerin neredeyse üçte birinin Facebook hesabını sildiği görülüyor. Araştırmaya göre gençlerin yüzde 30'u hesaplarından aile üyelerini silmiş veya hiç eklememiş. 
Ancak tabi ki gençlerin Facebook’u bırakmaları onların sosyal medyayı tamamen bıraktıkları anlamına gelmiyor. Facebook’ta hesaplarını silen gençlerin yarısından fazlasının Twitter’a kayıt olduğu görüldü. Halifax tarafından yapılan araştırmaya göre de gençlerin %40’ının Instagram hesabı bulunuyor.
Durum 55 yaşının üzerindekilere bakınca değişiyor. 55 yaşındakilerin yalnızca %3’ünün Instagram hesabı bulunuyor, %1’i Snapchat kullanıyor.
