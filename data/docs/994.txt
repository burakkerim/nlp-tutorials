Göktürk-1 Uydusu görücüye çıktı
Yapımı tamamlanan Göktürk-1 Keşif ve Gözetleme Uydusu, Fransa’nın Cannes kentinde düzenlenen törenle dünya basınına tanıtıldı.
Göktürk-1 Keşif ve Gözetleme Uydusu'nun teslimatı için Ankara'ya gönderilmesi öncesinde Fransa’nın Cannes kentinde uğurlama töreni gerçekleştirildi.Uğurlama töreninde konuşan, Savunma Sanayii Müsteşarlığı (SSM) Uzay Daire Başkanı Celal Sami Tüfekçi, Göktürk-1 uydusuyla Türk Silahlı Kuvvetlerinin istihbarat kabiliyetinin önemli ölçüde gelişeceğini söyledi. Uydunun teslimatının Mayıs ayında gerçekleşeceğini bildiren Tüfekçi, projeye katılan şirketlere teşekkür etti. Thales Alenia Başkan Yardımcısı Herve Hamy ise, uydunun yüksek teknolojili optik sistemlerle donatıldığını belirterek, uydu sistemlerinin performansının bütün yapım aşamalarında test edildiğini söyledi. Göktürk-1 Uydusu'nu Ankara'ya gönderecekleri için gurur duyduklarını dile getiren Hamy, optik sistemlerin geliştirilmesi için 10 milyon avroluk yatırım yaptıklarını kaydetti.Proje ile Türk Silahlı Kuvvetlerinin ihtiyaç duyacağı yüksek çözünürlüklü istihbarat görüntülerinin karasuyu ve hava sahası kısıtlamaları olmaksızın elde edilmesini, işlenmesini, depolanmasını ve değerlendirilmesini sağlayacak bir Keşif Gözetleme Uydu Sistemi ve Türkiye’de üretilecek tüm uydulara hizmet edecek Uzay Sistemleri Entegrasyon ve Test Merkezi (USET) tedarik edilmesi amaçlanıyor.GÖREVİ BOYUNCA GÜNDE 278 FOTOĞRAF GÖNDERECEKAnkara’ya 7 Mayıs’ta gönderilecek Göktürk-1 Uydusu’nun, 2016 yılı ilk yarısında Fransız Guyanası’nın Kourou kentinden fırlatılması planlanıyor.Göktürk-1 Uydu Sistemi ayrıca orman alanlarının kontrolü, kaçak yapılaşmanın takibi, doğal afet sonrası en kısa sürede hasar tespiti, ürün rekolte tespiti, coğrafi harita verilerinin üretilmesi gibi alanlarda da görüntü ihtiyacını karşılayacak. Göktürk-1 görevi boyunca günde ortalama 278 fotoğraf gönderecek. Uydu Sistemi, uzay kesiminde 1 metre altı çözünürlüklü Elektro-Optik kamera, 1 sabit yer istasyonu ve 1 mobil yer istasyonundan oluşuyor. Projenin üstleniciliğini ve yer kontrol istasyonu bölümünü İtalyan Telespazio firması yürütürken, üretim kısmını Thales Alenia Space gerçekleştirdi. Projeye Aselsan, Roketsan ve Tübitak Bilgem doğrudan katılım yoluyla teknoloji transferi sağladı.
