Jaguar ABD'de 104 bin aracını geri çağırdı
İngiliz firması Jaguar Land Rover, ABD'de 104 bin aracını geri çağırdı
İngiliz otomobil firması Jaguar Land Rover, ABD'de sattığı Range Rover ve Jaguar modellerinde bazı olası problemler nedeniyle 104 bin aracını geri çağırdı.
Jaguar Land Rover, ABD Ulusal Trafik Güvenliği İdaresi'nin Jaguar Land Rover Kuzey Amerika'ya cuma günü yaptığı ihtarın ardından arıza ihtimali olan araçlarını geri çağırdığını açıkladı.
Jaguar Land Rover Kuzey Amerika, yaklaşık 78 bin 2012 ve 2006 model Range Rover araçlardaki ön fren hortumlarının delinebileceği ve fren hidroliği kaybına neden olabileceği gerekçesiyle geri çağırırken, bayilerin fren hortumlarını ücretsiz değiştireceği belirtildi.
2013 ve 2014 model Range Rover ve Range Rover spor araçlarındaki fren vakum hortumlarının düzgün monte edilmemesi ihtimali üzerine bu araçları geri çağıran firma, 5 bin adet 2012 ve 2015 Jaguar XK modelindeki araçlarını da sağ yan sinyallerdeki sorun yüzünden geri çağırmak zorunda kaldı.
