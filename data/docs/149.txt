Philip Roth'tan yeni roman: "Ve hayalet Sahneden Çekilir"
Philip Roth’un efsanevi alter egosu Nathan Zuckerman 2000’lerin kent yaşamını, geçmişin bugünde yansıyan yüzünü ve varoluş mücadelemizi ayrıksı bakışıyla sunuyor Ve Hayalet Sahneden Çekilir’de...
On bir yıl önce terk ettiği New York’a birkaç günlük zorunlu bir ziyaret için gelen Nathan, yalnız yaşadığı çiftlik evinde kendini bütünüyle yazmaya adamıştır. Kentin karmaşası, terör tehdidi, kadınlar, kısacası kitaplarından başka hiçbir şey yoktur hayatında.
Fakat çok geçmeden, mahremiyeti üç koldan ihlal edilecektir: Kentten  bir an evvel uzaklaşmak isteyen genç bir çiftin evine talip olur, ilk edebi kahramanı E.I. Lonoff’un ilham perisi Amy Bellette’le karşılaşır ve Lonoff’un biyografisini yazmak isteyen hırslı bir edebiyat tarihçisinin hedefi haline gelir.
Nathan Zuckerman’la son kez buluştuğumuz, Yapı Kredi Yayınları’ndan çıkan Ve Hayalet Sahneden Çekilir, her anı dolu dolu bir yolculuğun hüzünlü son durağı.
