Bahçeli, valinin sözüne tepki gösterdi
Bursa mitinginde konuşan MHP lideri Bahçeli'nin hedefinde, Diyarbakır'ı Kürdistan'ın başkenti olarak tanımlayan Bitlis Valisi Orhan Öztürk'ün sözleri vardı.
MHP Genel Başkanı Devlet Bahçeli, Bursa'daki Gökdere Meydanı’nda halka hitap etti.
Bahçeli, 7 Haziran'da yapılacak seçimin Türk milleti ve demokrasisi için hayırlara vesile olmasını, barış, huzur ve kardeşlik içinde geçmesini diledi.
Bundan 7 asır önce 400 çadırlık bir Türkmen obasından, milyonlarca kilometrekarelik bir imparatorluğun bu topraklarda yeşerdiğini belirten Bahçeli, şöyle devam etti:"Atalarımız buralardan üç kıtayı kavramıştır. Bu mübarek coğrafyanın her yöresinde ecdadımızın eserleri, hatıraları hala canlılığını korumaktadır. Bursa han, hamam, kervansaray, çeşme, imarethane, cami, medrese, türbe, tarihle dolu ve iç içedir. Bir obadan muazzam bir devlet çıkaran asil ruh, hala yaşamaya devam etmektedir. Bu muhteşem gizli kudret, onu saklı durduğu gönüllerden çıkarıp işleyecek bir kuvvet beklemektedir. Üç kıtada hükümran olan bir imparatorluğun yolculuğu Söğüt'ten, Bursa'dan, bu topraklardan başlamıştır. Bugün de 2023'te bölgesel güç ve küresel aktör, 2053'te küresel güç olacak bir Türkiye'nin ilk adımları buradan atılacaktır.""BAĞIMSIZLIĞIMIZI ÇEKEMEYENLERİN TEZGAHLARI ORTADADIR"Bahçeli, geçmişte başarılanların bugün de başarılacağını anlattı. Bu konuda aşılması gereken engeller bulunduğunu dile getiren Bahçeli, şu değerlendirmelerde bulundu:"Prangaların sökülüp atılmasına direnç gösterenler haddinden fazladır. Bağımsızlığımızı çekemeyenlerin tezgahları ortadadır. Varlığımıza ve birliğimize hazımsızlık gösteren tekfurların ne yaptıkları, hangi karanlık ve alçak emelden beslendikleri de malumdur. Türkiye'nin önünü perdeleyen 17-25 Erdoğan'dır. Türkiye'ye çelme takan ve vasilik altında başbakanlık yapan Davutoğlu'dur. Türkiye'yi tam anlamıyla yıkmak ve yok etmek için fırsat bekleyen bölücüler, teröristler, işgal artıkları, haçlı kalıntıları, küresel senaryolar, küresel kumpas ve ayak oyunları hep birden AKP'nin arkasına gizlenmişlerdir. Kuruluşumuza asırlardır nefret duyanlar AKP iledir. Kurtuluşumuza diş bileyenler AKP ile ittifaktadır. Son yurdumuzda fitne-fesat hastalığını her değerimize bulaştırmak için uğraşanlar, gece gündüz uğraşmaktadır."BİTLİS VALİSİ'NİN SÖZLERİNE TEPKİ GÖSTERDİDevlet Bahçeli, Diyarbakır'ın sözde Kürdistan haritasının içinde gösterildiğini ileri sürdü.Bitlis Valisi'nin bu konuda bir açıklaması olduğunu ifade eden Bahçeli, şöyle konuştu:"AKP'li Bitlis Valisi'nin en son sarf ettiği sözü duydunuz değil mi? Bu şahıs, Diyarbakır'ın Kürdistan'ın başkenti olduğunu, hiç utanmadan hiç vicdanı sızlamadan söyleyebilmiştir. Buradan soruyorum; Kürdistan neresidir, Diyarbakır ne zamandan beri Türkiye'den kopmuştur Türk kültür ve düşünce hayatının iftiharı Ali Emiri Efendi'nin memleketi Diyarbakır'ı Kürdistan'ın başkenti göstermek nasıl bir ahlaksızlıktır Süleyman Nazif'in, iftiharımız ve fikir kaynağımız Ziya Gökalp'in doğduğu şehri Kürdistan'ın başkenti olarak göstermek nasıl bir alçaklıktır Diyarbakır binlerce yıldır Türk'tür, Türk milletine emanettir. Diyarbakır başkent olmuştur fakat bu payeyi bir Türk devleti olan Akkoyunlulardan 15'inci yüzyılda almıştır. Bursa nasıl mukaddes, nasıl muazzez, nasıl muhterem ise Diyarbakır da aynısıdır. Bursa'dan vazgeçemeyeceğimiz gibi, Diyarbakır'dan da ayrılmayız, hiçbir şekilde bırakmayız. Diyarbakır'ı sözde Kürdistan haritası içinde gösteren gafiller, sözde Kürdistan ile birlikte anan cahiller, küçücük akıllarınca sözde Kürdistan'a zimmetleyen hainler başaramayacak, hedeflerinize ulaşamayacaksınız. Diyarbakır'ı bizden söküp almaya kimsenin gücü yetmez, yetmeyecektir. Ne vatandan cayarız ne bin yıllık kardeşlikten döneriz ne Türkiye'yi unutur ne de bayrağın indirilmesine göz yumarız. Çünkü biz Türk milletiyiz, doğudan batıya, kuzeyden güneye tek yürek, tek bilek, tek milletiz.""KÜRDİSTAN HAYALLERİNE KAPILANLAR, BU YANLIŞTAN DÖNÜNÜZ"Devlet Bahçeli, "Osman Gazi'nin mirasını parçalamak, Orhan Gazi'nin ülkülerini berhava etmek için husumet yuvalarının, nifak odaklarının bulunduğunu" savunarak, onlara fırsat vermeyeceklerini bildirdi.Şeyh Edebali'nin ilkeleri, Hayme Ana'nın dua ve niyazları, Söğüt'ten kalkan sancak, Domaniç'ten yükselen asalet, Bursa'dan yerküreye yayılan hamiyetle bir arada bulunduklarını kaydeden Bahçeli,şöyle devam etti:"Osmanlı İmparatorluğu'nu yüzyıllarca ayakta tutan fazilet, hoşgörü, adalet ve fetih ruhu hala yaşamaktadır ve Bursa'ya bakan, bunları açıklıkla görecektir. Kürdistan hayallerine kapılanlar, bu yanlıştan dönünüz. 'Çözüm ve barış' diyerek çözülmemizi ve çökmemizi projelendiren milliyet fukaraları, bu hayalden uyanınız. Bizim verecek toprağımız yoktur. Bizim peşkeş çekecek değerimiz yoktur. Bizim kaybedecek bir tek insanımız yoktur. Milli ve üniter devletimizi, kardeşliğin ve kader ortaklığının eşsiz eseri aziz milletimizi düşmanca tutumlara bırakmayız, saldırı ve tahriklere sessiz kalmayız. Bunları en başta 17-25 Erdoğan ve kumandalı Başbakan Davutoğlu iyi bilmeli, iyi anlamalıdır."Genel Başkan Bahçeli, Türk milletinin, Damat Feritleri, Artin Kemalleri gördüğünü belirtti.Türk milletinin, manda ve himaye özlemi çeken, istila ve esarete methiyeler düzenleri de gördüğünü söyleyen Bahçeli, şunları kaydetti:"Türk milleti, Yunan işgalinin başarısı için dua eden köhnemiş ve çürümüş nazır bozuntularına şahit olmuştur. Bunların hepsi geride kalmış, hepsi niyetleriyle beraber tarihe gömülmüştür. Günümüzde gerçekleşenler, kahraman atalarımızın Lozan'da durdurduğu emperyalist sürecin yeniden ve farklı formatlarla Türk milletine dayatılmasından başka bir şey değildir. Lozan'dan önceki son durak Sevr ve son ders ise Çanakkale Savaşları'dır. Çanakkale ile başarılamayan ancak Sevr'de dayatılanlar, Türklük için ayrılıştır, bölünüştür, parçalanıştır ve yok oluştur. Bugün karşımıza tekrar çıkanlar, dün Çanakkale'den püskürtülenlerdir. Bugün karşımıza yeniden çıkanlar, dün İzmir'den denize dökülenlerdir. Bugün karşımıza bir kez daha çıkanlar, ana karnındaki bebekleri süngüyle deşenlerdir. Bugün karşımızdakiler, önde eline Kur'an alıp, arkada boynuna haç takan, kameralarla camiye girip rüşvet ve yolsuzluk batağına saplanan günahkarlardır.""BU SÖYLEDİKLERİME İNANMAYAN VARSA TARİHE BAKSIN"Miting alanında toplananlara, "AKP'nin istismarlarına aldanacak mısınız Erdoğan'ın dinimizi, başkanlık sistemi ve yıkımın simgesi yeni Türkiye için alet etmesine tepkisiz duracak mısınız " diye soran Bahçeli, Bursa'nın bunlara geçit vermeyeceğini, al bayrağın düşmesini, İstiklal Marşı'nın susmasını, ezanın kesilmesini, kardeşliğin bozulmasını sineye çekmeyeceğini belirtti.Devlet Bahçeli, "Türk milletinin batılın oyunlarına aldırış etmeyeceğini, küfrün ve şirkin planlarını dün olduğu gibi bugün de tümüyle ademe mahkum edeceğini" dile getirerek, "Bu söylediklerime inanmayan varsa tarihe baksın. Bu söylediklerimin sağlamasını yapmak ve teyit etmek arzusu taşıyan varsa ecdadımızın mücadelesini öğrensin, Bursa'yı idrak etsin" ifadesini kullandı.Kalabalığa, "Vatan sevdalıları nerede Türkiye aşıkları nerede Bayrak meftunları nerede?" diye seslenen Bahçeli, şöyle dedi:"Bu gür sese rağmen rüşvetçiler, kutucular, kasacılar, havuzcular nasıl ayakta duracaktır Bu milli şahlanışa rağmen yolsuzluk çeteleri, kaçak ve karanlık saray müdavimleri, müzakere ve melanet ehlileri, kararmış ve taşlaşmış vicdanlar nasıl başaracaktır Hayır, asla, Türk milleti var olduğu müddetçe, Türkiye temellerinden ve kuruluş ilkelerinden sapmadığı sürece kötülük egemenlik kuramayacaktır. PKK'nın destek ve bilirkişiliğiyle başkanlık amacı güden Erdoğan gün yüzü göremeyecek, heves ettiği bölünme anayasası elinde patlayacaktır."
