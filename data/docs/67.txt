Akdeniz'de 750 göçmenle batan geminin yeri tespit edildi
İtalyan donanmasına ait gemiler 18 Nisan'da içindeki göçmenlerle Libya açıklarında batan teknenin yerini tespit etti.
İlişkili Haberler
"Gözlerimizi Srebrenitsa'ya kapattık, bu kez yapmamalıyız"
AB liderleri kaçak göçmenler için buluşuyor 
Kaçak göçmen faciasındaki korkunç detay
Libya açıklarında seyrederken içindeki 750 kadar kişiyle batan göçmen teknesine yönelik soruşturmayı yürüten İtalya'nın Katanya Cumhuriyet Savcılığı'nın talebi doğrultusunda İtalya Deniz Kuvvetleri'ne bağlı su altı mayın tarama unsurları, Akdeniz'de batığın yerini saptadı. Yapılan çalışmalar sonucu 25 metre uzunluğundaki batık mavi renkteki teknenin, Libya'nın 85 mil kuzeydoğusunda denizin 375 metre derinliğinde bulunduğu belirtildi. Batıktan elde edilen görüntüler doğrultusunda çok sayıda ceset olduğu ifade edildi. Batık teknenin bazı görselleri, donanmanın sosyal paylaşım sitesine konuldu. Libya açıklarında 18 Nisan Cumartesi gecesi yakından geçen bir yük gemisinden yardım talep etmek için göçmenlerin hep birlikte bir tarafa yüklenmesi ve yanlış manevra sonucu tekne batmış, faciada 28 kişi sağ kurtarılırken, 24 kişinin de cansız bedeni denizden çıkarılmıştı. Olaydan kurtulanların anlattıkları, bölgede büyük bir facianın yaşandığını ortaya çıkarmıştı.
