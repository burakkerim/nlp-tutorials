Kalp çarpıntısına "üç boyutlu haritalama"
Eskişehir Osmangazi Üniversitesi Tıp Fakültesi Hastanesinde kullanılmaya başlanan cihaz sayesinde üç boyutlu ve renkli haritalama yöntemi ile en karmaşık kalp çarpıntısı rahatsızlıkları tedavi edilebiliyor.
İlişkili Haberler
Fazla vitamin kalp krizi riskini arttırıyor
Doğuştan kalp hastası 4 çocuktan 1’i risk altında
“Kalp hastalıkları genetik değil”
Eskişehir Osmangazi Üniversitesi (ESOGÜ) Rektörü Prof. Dr. Hasan Gönen, haritalama yapabilen elektrofizyoloji cihazıyla, kalbin üç boyutlu görüntülendiğini ve çarpıntı noktaları belirlenerek radyo dalgalarıyla tedavi edildiğini dile getirdi.Kardiyoloji Ana Bilim Dalı Başkanı Prof. Dr. Bülent Görenek ise kalpteki ritim bozukluğuna halk arasında çarpıntı denildiğini anlattı.Kalpteki ritim bozukluklarının bazen yavaşlama, kimi zaman da hızlanma şeklinde görüldüğüne dikkati çeken Görenek, nedenleri arasında aşırı heyecan, koşma, sigara, stres ve kalp hastalığının yer aldığını bildirdi.Çarpıntıların, kalbin kulakçıkları veya karıncıkları olmak üzere iki kaynağı bulunduğunu belirten Görenek, şöyle devam etti: "Kulakçıklarda olan çarpıntılarda özellikle bir kısmının beyne pıhtı atma olasılığı var. Kalbin alt kısmından ya da karıncıklarından kaynaklanan çarpıntılar ölüme kadar varan sonuçlar doğurabiliyor. Bu çarpıntılar zamanında tedavi edilmezlerse ani ölümler meydana gelebilir. Çarpıntı tedavisinde ilk planda ilaçlar önemli ama ilaçlarla ilgili önemli sıkıntılarımız var. Çarpıntıların hepsini ilaçların baskıladığını söyleyebilmemiz mümkün değil. Belli bir süre işler iyi gidiyor ama daha sonra çarpıntının yinelendiğini görüyoruz.""RENKLİ HARİTALAMA SİSTEMİ ÇARPINTIDAN KURTARIYOR"Görenek, haritalama yapabilen elektrofizyoloji cihazıyla ilgili olarak, "Bu cihazımız, Türkiye'de kullanılan en gelişmiş modeldir. Kalpteki çarpıntının çıktığı yeri milimetrik gösterebiliyor. Aynen bir arabanın navigasyon sistemi gibi. Bu tür sistemler yaygınlaşmadan önce samanlıkta iğne arar gibi çarpıntının yerini arıyorduk ama şu anda renkli dalgalar çarpıntının çıktığı yeri bize haykırıyor. Biz de onu radyo dalgalarıyla çevirerek yakıyoruz veya dondurma yöntemini uyguluyoruz" bilgisini aktardı.
