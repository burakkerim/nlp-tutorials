İsrail Dışişleri Bakanı Lieberman istifa etti
İsrail Dışişleri Bakanı Avigdor Lieberman görevinden istifa ettiğini açıkladı. Lieberman kurulacak koalisyonda da yer almayacağını duyurdu.
İlişkili Haberler
İsrail'de Etiyopyalı isyanı
Lieberman tehdit etti
İsrail Dışişleri Bakanı Avigdor Lieberman, Başbakan Binyamin Netanyahu'nun koalisyon çalışmalarıyla ilgili bir basın toplantısı düzenledi. Lieberman, "Ne yazık ki, kurulacak yeni hükümetin ulusal çıkarlara hizmet etmeyen, 'fırsatçı' bir yönetim sergileyeceği sonucuna vardım" dedi. Koalisyon görüşmelerinden çekildiğini ve Dışişleri Bakanlığın'dan istifa ettiğini açıklayan Lieberman, istifa mektubunu önümüzdeki saatlerde Başbakan Binyamin Netanyahu'ya sunacağını söyledi. İsrail Başbakanı Binyamin Netanyahu'nun koalisyonu kurmak için 6 Mayıs'a kadar süresi bulunuyor.Lieberman'ın partisi İsrail Evimiz koalisyon görüşmelerinden çekilse de Netanyahu'nun Yahudi Evi, Kulanu (Hepimiz), Şas (Tevrat Muhafızları Partisi) ve Birleşik Tora Yahudiliği partileri ile bir koalisyon kurması öngörülüyor. Buna göre koalisyon partilerinin sandalye sayısının ise 61'i bulması bekleniyor.
