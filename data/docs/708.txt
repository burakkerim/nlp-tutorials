Otomotiv düzlüğe çıktı
Otomobil ve hafif ticari araç pazarı, Ekim'de yüzde 15 artarak bu yıl ilk kez aylık bazda büyüdü. Pazar 10 aylık dönemde ise yüzde 16 daraldı.
Otomotiv Distribütörleri Derneği (ODD) 2014 Ekim ayı Otomobil ve Hafif Ticari Araç Pazarı raporunu açıkladı.Otomobil ve hafif ticari araç pazarı, 2014 Yılı Ekim ayında yüzde 15 arttı. Sektör böylece bu yıl ilk kez bir aya büyüyerek tamamladı. Otomobil pazarı yüzde 8, hafif ticari araç pazarı yüzde 43 büyüdü.Türkiye otomobil ve hafif ticari araç toplam pazarı 2014 yılı Ocak-Ekim döneminde ise bir önceki yılın aynı dönemine göre yüzde 16,18 azalarak 540 bin 71 adet olarak gerçekleşti. 2013 yılı on aylık dönemde 644 bin 359 adet toplam pazar gerçekleşmişti.Otomobil satışları 2014 yılı Ocak-Ekim döneminde bir önceki yılın aynı dönemine göre yüzde 16,37 azalarak 417 bin 582 adete geriledi.Hafif ticari araç pazarı 2014 yılı on aylık dönemde geçen yıla göre yüzde 15,54 oranında azalarak 122 bin 489 adete düştü.2014 yılı Ekim ayında otomobil ve hafif ticari araç pazarı 66 bin 573 adete ulaştı. 58 bin 14 adet olan 2013 yılı Ekim ayı otomobil ve hafif ticari araç pazar toplamına göre satışlar yüzde 14,75 oranında arttı.775-825 BİN SATIŞ BEKLENİYOR2015 yılı otomotiv sektörü toplam pazarının ise 775-825 bin adet aralığında gerçekleşmesinin beklendiği açıklandı.Raporda otomobil satışlarındaki etkenler de ele alındı. Buna göre 2014 yılı ilk on ayında, kur ve faiz oranlarındaki yükselişler, otomobil ÖTV oranlarındaki artış, BDDK’nın kredi işlemlerine yönelik getirdiği sınırlamalar, büyümede ivme kaybı, özel sektör tüketim ve yatırımlarındaki zayıflık, otomobil ve hafif ticari araç pazarında yüzde 16,18’lik daralmaya yol açtı.2014 yılının son iki ayında etkili olacak faktörler ise, içinde bulunulan seçim süreci, makro ihtiyati tedbirler, TCMB’nin sıkı para politikası, jeopolitik gelişmeler, ABD ve Avrupa Merkez Bankaları para politikaları olarak sıralandı.
