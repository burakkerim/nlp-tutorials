Ruth Rendell hayatını kaybetti
Dünyaca ünlü İngiliz polisiye ve gerilim yazarı Ruth Rendell, 85 yaşında yaşamını yitirdi.
Yayıncı Penguin Random House'dan yapılan açıklamaya göre Dedektif Wexford serileriyle tanınan ünlü yazar Ruth Rendell Londra'da hayatını kaybetti. Ölüm nedeni açıklanmazken yazarın Ocak ayında ciddi bir kalp krizi geçirdiği biliniyor.
Rendell, Agatha Christie'den sonra en iyi polisiye yazarı olarak anılıyordu.
RUTH RENDELL KİMDİR?17 Şubat 1930 doğumlu Rendell polisiye ve gerilim türünde eserler yazmış ve bu eserleriyle büyük bir okuyucu kitlesine sahip olmuştur. Bu türün dünyaca kabul edilmiş en ünlü yazarlarındandır. Bazı romanlarını Barbara Vine mahlasını kullanarak yazmıştır.
Yazdığı hikayelerden Ruth Rendell Hikayeleri isimli bir de TV dizisi çekilmiştir.
