Grey's Anatomy'de öldü, sosyal medya sallandı
Grey's Anatomy isimli dizinin en sevilen karakterlerinden birinin senaryo gereği ölmesi hayranları yasa boğdu. Binlerce izleyici tepkilerini sosyal medya üzerinden gösterdi.
Dizide yer alan karakterleri kolayca öldürmesiyle ün yapan Grey's Anatomy'nin senaristleri son kararlarıyla hayranların tepkisini çekti.
ABD yapımı dizinin en sevilen karakterlerinden biri olan  Dr Derek Shepherd'ın (Patrick Dempsey) Grey's Anatomy'nin son bölümünde ölmesi izleyiciyi yasa boğdu.
Dizide bir doktoru canlandıran 49 yaşındaki Patrick Dempsey, 11 sezondur bu karakter ile izleyicinin karşısına çıkıyordu.
Dizinin son bölümünde yaşanan trafik kazasının ardından yaralılara ilk yardım uygulayan Dr Derek Shepherd'ın bu esnada bir tırın çarpması üzerine hayatını kaybetmesi sosyal medyayı adeta salladı. 
İzleyiciden gelen tepkinin ardından yayıncı kuruluş, Dempsey ile çalışmaktan onur duyduklarını, 49 yaşındaki aktörün başka projeler için diziden ayrıldığı açıklamasında bulundu. 
