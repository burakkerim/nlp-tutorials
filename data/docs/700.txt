"Facebook milyonlarca kullanıcıyı takip ediyor"
Belçika'da yayınlanan bir rapora göre, Facebook sahip olduğu yazılım sayesinde her gün milyonlarca kullanıcıyı takip ediyor ve bu uygulamayı 2 yıl boyunca sürdürüyor.
İlişkili Haberler
Milyarlarca insana internet sağlayacak
"Facebook medya devi oluyor"
Facebook'tan yeni uygulama
Facebook'ta yeni yasaklar
1.4 milyar aktif üyesi olan sosyal medya devi Facebook  hakkında yeni bir iddia ortaya atıldı. 
Belçika'da bulunan Leuven ve Brüksel Üniversitesi'nde görev yapan akademisyenler tarafından hazırlanan bir rapora göre, Facebook, platformu mobil veya bilgisayar üzerinden ziyaret eden kullanıcılarının internetteki tüm adımlarını takip ediyor.
Söz konusu araştırmaya göre, sitedeki cookie'ler (çerez) ile sadece üyelerin değil siteyi ziyaret eden herkesin internetteki hareketleri izleniyor.
"2 YIL BOYUNCA İZLİYOR"
Pek çok internet sitesi kullanıcı alışkanlıklarını gözlemlemek için cookie kullanıyor. Ancak AB yasalarına göre, siteler bu uygulamayı devreye sokmadan önce ziyaretçileri uyarmak ile yükümlü. Bu yükümlülüğü gözardı ettiği iddia edilen Facebook, 'datr' adı verilen bir cookie sayesinde her kullanıcıyı tanıyor ve otomatik olarak takibe alıyor. Şirketin bu sistemi tarafından takibe alınan kullanıcıların haraketleri 2 yıl boyunca mercek altına alınıyor.
ABD merkezli şirketin kullanıcılarına özel reklam yapabilmek için böyle bir uygulamaya başvurduğunu iddia eden akademisyenler, bu uygulamanın AB yasalarına aykırı olduğunun altını çiziyor.   
FACEBOOK'TAN YALANLAMA
Söz konusu iddianın ardında  konuyla ilgili bir açıklama yapan Facebook, raporu hazırlayan ekibin kendileriyle bağlantıya geçmediğini, bu yüzden tek taraflı ve yanlış bilgiler içeren bir araştırmaya imza attıklarını öne sürdü.
