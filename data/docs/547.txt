Boko Haram bu kez Nijer'e saldırdı
Nijer'in güneydoğusunda binlerce kişi, Boko Haram örgütünün olası saldırılarına karşı ülkenin başka bölgelerine kaçmak zorunda kaldı.
İlişkili Haberler
Boko Haram'dan kurtarılan kadınlar anlattı
Boko Haram'ın elinden 293 kişi kurtarıldı
Nijerya'da terör eylemleri gerçekleştiren radikal İslamcı Boko Haram bu kez Nijer'de 5 binden fazla insanı yerlerinden ve yurtlarından etti. Nijer'in güneydoğusundaki Çad Gölü'ne yakın bölgelerde yaşayan 5 binden fazla insan, Çad sınırındaki N'Guigmi kentine sığındı. 11 mültecinin daha kente gelmesi bekleniyor. Diffa bölgesi yetkilisi Yacouba Soumana, Boko Haram'ın Nijer'de artan saldırıları nedeniyle böyle bir kararın alındığını vurguladı. Diffa milletvekili Lamido Moumouni ise yeni kararın Boko Haram'ın terk edilen adaların kontrolünü ele geçirmesine yol açabileceği uyarısında bulundu.Nijer'deki Çad Gölü'ndeki 74 ada ve bölgedeki 116 kasabada yaklaşık 60 bin kişi yaşıyor. Nijerya sınırına yakın Karamga adasına Boko Haram militanlarının hafta sonu düzenlediği saldırıda 28 sivil ve 46 asker yaşamını yitirmişti. Çıkan çatışmada 156 militanın öldürüldüğü açıklanmıştı.NİJERYA'DA 15 BİN ÖLÜM Nüfusunun büyük çoğunluğu Müslüman olan Nijerya'da şeriata dayalı bir devlet kurmak isteyen Boko Haram 2009'dan bu yana 15 bin sivilin ölümüne neden oldu. Boko Haram'ın saldırıları nedeniyle 1.5 milyon insan yaşadığı bölgeleri terk etmek zorunda kaldı.
