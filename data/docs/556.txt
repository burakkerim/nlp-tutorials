Putin, IMF'nin rakibini onayladı
Rusya Devlet Başkanı Vladimir Putin'in, IMF'ye alternatif olan 100 milyar dolarlık BRICS fonunun kurulması için onay verdiği belirtildi.
Rusya'dan BRICS fonuna onay çıktı.Rus Haber Ajansı RIA Novosti, Rusya Devlet Başkanı Vladimir Putin'in 100 milyar dolarlık BRICS (Rusya, Çin, Brezilya, Hindistan, Güney Afrika) fonunun kurulması için onay verdiğini yazdı.Rusya fona 18 milyar dolar sağlayacak, en büyük katkı ise 41 milyar dolar ile Çin'den gelecek. Fon, gelişmekte olan ülkeleri kısa vadeli likidite baskıları karşısında korumayı ve BRICS üyesi 5 ülke arasında işbirliğini artırmayı hedefliyor.Ukrayna krizi sırasında para birimi dolar karşısında değer kaybeden Rusya, fonu IMF'ye bir alternatif olarak görüyor. BRICS ülkeleri ayrıca Şangay merkezli olmak üzere uluslararası bir banka kuracak. BRICS ülkeleri dünya nüfusunun yüzde 40'ını ve küresel üretimin beşte birini temsil ediyor.
