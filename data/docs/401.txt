DOD ‘ikinci el’de liderliği korudu
Yeni otomnobil satışlarında fiyatlar nedeniyle yüzde 10’dan fazla daralma yaşanırken, bu durumun, ikinci el pazarında yükseliş yaşanmasını sağladığı belirtildi
Geçen yıl 2. el pazarının, bir önceki yıla göre yaklaşık yüzde 11 arttığı tahmin ediliyor. 2014 yılında 21 bin adetlik satışla “en fazla 2. el araç satan kurumsal firma” olarak liderliğini sürdüren DOD’un Satış ve Pazarlama Müdürü Gökhan İncekara, kullanılmış araç pazarının geçen yıl yaklaşık 3 milyon 850 bine ulaştığını söyledi. DOD Satış ve Pazarlama Müdürü İncekara, 2015 yılında ikinci el pazarında yaklaşık yüzde 7’lik bir artış beklediklerini de ifade etti.
2014 yılı toplam otomotiv pazarı, ÖTV artışı ve döviz kurlarındaki dalgalanmanın da etkisiyle bir önceki yıla göre %11,6 oranında daralırken, kullanıcıların alım güçlerine daha uygun olan ikinci el araçlara yönelmesiyle ikinci el pazarının bir önceki yıla göre yaklaşık %11 oranında arttığı tahmin ediliyor.
İkinci el otomotiv pazarının 2014 yılında yaklaşık 3 milyon 850 binlik rakamlarla kapandığını öngördüklerini belirten DOD Satış ve Pazarlama Müdürü Gökhan İncekara “2014 yılının son çeyreğinde her ne kadar markaların düzenledikleri kampanyalar ile 0 araç pazarı hareketlenmiş gibi görülse de ikinci el pazarında satışlar 2013 verilerinin üstünde bir seyirle devam etti. DOD olarak bu dönemde 21 bin adetlik satış ile ikinci el pazarında liderliğimizi 2014 yılında da sürdürdük” açıklamasında bulundu.   TERCİH 1.6 VE ALTI DİZEL MOTORLARİncekara, ikinci el pazarında genel tercihleri de değerlendirirken “Satışlarımızın yüzde 62’sini dizel motorlu araçlar oluştururken, yüzde 79’luk bir oranda 1.6 ve altı motor hacmi tercih edildi. Yine aynı dönemde manuel şanzıman tercihi yüzde 58 oranında gerçekleşti. Bu dönemde sıfır araçlarda da olduğu gibi %51 oranıyla en çok sedan araçlar tercih edildi.” dedi.  İncekara, 2015 yılında ikinci el pazarında %7 artış beklediklerini belirtti.
