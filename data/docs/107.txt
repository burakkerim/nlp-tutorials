Dünya'ya en uzak galaksi keşfedildi
Dünya'ya zaman ve mesafe açısından şimdiye kadarki en uzak galaksinin keşfedildiği bildirildi.
Yale ve California Santa Cruz üniversitelerinden gök bilimcilerin üç farklı teleskop kullanarak keşfettiği bebek galaksinin, Dünya'ya 13,1 milyar ışık yılı uzaklıkta olduğu ve Evren'in ilk nesil galaksileri arasında yer aldığı belirtildi. EGS-zs8-1 ismi verilen galaksinin, Büyük Patlama'dan 670 milyon yıl sonrasında ve sadece yaklaşık 100 milyon yaşında olduğu kaydedildi. Keşfi "Astrophysical Journal Letters" dergisinde yayınlanan galaksinin, Çoban (Bootes) Takımyıldızı'nda bulunduğu ve Samanyolu galaksisinin şu anda doğurduğunun 80 katı oranla yıldızlar dünyaya getirdiği ifade edildi.
