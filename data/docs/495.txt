Facebook cep telefonu aramalarına da el attı
Yani uygulamasını kullanıma sunan Facebook, gelen aramaların kime ait olduğunu arayan numara rehberde kayıtlı olmasa bile akıllı telefon kullanıcılarına gösteriyor.
İlişkili Haberler
iPhone kullanıcılarına iyi haber
Güçlenen dolar facebook'a yaramadı
Geçtiğimiz günlerde bünyesinde bulunan WhatsApp üzerinden ücretsiz aramalar yapılmasına imkan veren özelliğini uygulamaya sunan Facebook, akıllı telefon kullanıcıları için yeni uygulamalar geliştirmeye devam ediyor.
Şu an için sadece Android işletim sistemi ile çalışan akıllı telefonlarda kullanılabilen 'Hello' isimli bir uygulama geliştiren Facebook, gelen aramaların kime ait olduğunu rehberinizde kayıtlı olmasa bile saptıyor ve kullanıcıya bildiriyor.
Yeni uygulama bu işlemi Facebook platformunu kullanarak gerçekleştiriyor. Uygulamayı kullanmak için Facebook hesabınızla giriş yapmanız yetiyor. 
Google Play'de yayınlanan uygulama henüz ülkemizde kullanıma sunulmadı. Sosyal medya devi yeni uygulamayı ABD, Brezilya ve Nijerya'da test amacıyla kullanıma sundu.
