ABD'de ikinci Ferguson: 1 gösterici vuruldu
Baltimore'da bir siyahi gencin gözaltındayken ölmesi sonrasında başlayan olaylar Ferguson'a sıçradı. Yerel basında çıkan habere göre, Ferguson'daki gösteriler sırasında bir kişi vuruldu.
İlişkili Haberler
Baltimore savaş alanına döndü
Siyahi gencin ölümü sonrası gösteri 
ABD'nin Maryland eyaletine bağlı Baltimore kentinde, polis şiddeti sonucunda yaşamını yitiren 25 yaşındaki siyahi genç Freddie Gray'in cenaze töreninden sonra çıkan olayların ardından olağanüstü hal ve bir hafta boyunca sokağa çıkma yasağı ilan edilmişti. 
Güvenlik güçlerinin tüm çabalarına rağmen hız kesmeyen gösteriler, Baltimore'dan sonra Ferguson'a da sıçradı. Geçtiğimiz aylarda siyahi genç Michael Brown'un polis tarafından öldürüldüğü ilçe, günlerce süren protesto gösterilerine sahne olmuştu.
Baltimore'da başlayan gösterilere destek veren bir grup Ferguson'da toplandı. Kaynak: Twitter
Gray'in süpheli ölümü ardından sokağa çıkan bir grup Ferguson'da protesto gösterisi düzenlendi. Yerel medyada yer alan habere göre, bu esnada bir kişi bacağından vuruldu.
Adı açıklanmayan kişinin polis kurşunu ile yaralanıp yaralanmadığı hakkında henüz bir bilgi bulunmuyor.
İlerleyen saatlerde yetkililerin olayla ilgili açıklama yapması bekleniyor.
