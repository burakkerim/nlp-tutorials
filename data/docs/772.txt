Bankacılık sektörünün net karı belli oldu
BDDK verilerine göre bankacılık sektörünün Mart dönemi net karı 6.7 milyar TL oldu.
Bankacılık Düzenleme ve Denetleme Kurumu (BDDK), Mart 2015 Türk Bankacılık Sektörünün Konsolide Olmayan Ana Göstergeleri’ni açıkladı. Buna göre; Mart 2015 döneminde Türk Bankacılık Sektörünün aktif büyüklüğü 2 trilyon 128 milyar 84 milyon TL oldu. Sektörün aktif toplamı 2014 yıl sonuna göre yüzde 6,7 artışla 133 milyar 922 milyon TL oldu. Mart 2015 döneminde en büyük aktif kalemi olan krediler 1 trilyon 323 milyar 205 milyon TL, menkul değerler 312 milyar 612 milyon TL’dir. 2014 yılsonuna göre sektörün aktif büyüklüğü yüzde 6,7, krediler yüzde 6,6 ve menkul değerler yüzde 3,4 oranında arttı.
Bankaların kaynakları içinde, en büyük fon kaynağı durumunda olan mevduat 2014 yılsonuna göre yüzde 6,0 artışla 1 trilyon 115 milyar 792 milyon TL oldu. Mart 2015 döneminde sektörün dönem net kârı ise 6 milyar 706 milyon TL, sermaye yeterliliği standart oranı yüzde 15,5 seviyesinde bulundu.
