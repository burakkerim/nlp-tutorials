"İsrail yine Sudan'ı vurdu" iddiası
Sudan'ın Omdurman bölgesinde bir silah deposu hava saldırısıyla vuruldu. Saldırıyı İsrail'in gerçekleştirdiği iddia ediliyor.
Sudan'ın Omdurman bölgesindeki silah deposu füze saldırısı sonrasında infilak etti. "The Sudan Tribune" gazetesi Twitter hesabından yaptığı açıklamada, patlama sonrası çok büyük bir sarsıntının meydana geldiğini duyurdu. Görgü tanıkları saldırı sırasında çevrede uçak görmediklerini de belirtti. Arap basınında yer alan haberlerde, saldırıdan İsrail sorumlu tutuldu. Tel Aviv bu konuda henüz bir açıklama yapmadı. Sudan, başkent Hartum yakınlarında 2012'de bir silah fabrikasına düzenlenen saldırıdan İsrail'i sorumlu tutmuştu. İsrail ise, İran'ın Sudan'da silah ürettiğini ileri sürüyor.
