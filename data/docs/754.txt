Akıncı'dan Erdoğan'a jet yanıt
Erdoğan'ın sert sözlerine KKTC'nin yeni Cumhurbaşkanı'ndan jet yanıt.
İlişkili Haberler
KKTC Cumhurbaşkanı'na sert tepki
"Ne çatışma ne teslimiyet"
KKTC'de halk cumhurbaşkanını seçti
Cumhurbaşkanı Tayyip Erdoğan'ın sert eleştirileri sırasında bir TV kanalında canlı yayında olan KKTC'nin yeni Cumhurbaşkanı Mustafa Akıncı anında yanıt verdi. Akıncı, Erdoğan'ın "Ağzından çıkanı kulağı duyması lazım. Onların baktığı açıdan Kıbrıs'a bakamayız. KKTC yavru vatandır. Bir ananın yavruya bakması aynı şekilde devam edecektir. Dikkatli olması lazım" sözlerine tepki gösterdi.Akıncı, "Kıbrıs Türk halkı anavatan sevgisini kalbinde tutmaya devam edecektir ancak yavruluktan kurtulup emeklemenin zamanı gelmiştir" dedi. KKTC'nin yeni seçilen Cumhurbaşkanı Mustafa Akıncı, "Kıbrıs Türk toplumunu bir yavru olarak görmenin doğru olmadığını düşünüyorum. Hep yavru vatan olarak görmenin doğru bir siyaset olmadığını düşünüyorum. Bu varlığımızın kişiliği ve kimliğiyle tanınmasını istiyorum"dedi.
"Cumhurbaşkanlığı seçimini kazandığımın ilk gününde, böyle bir tartışmanın içine çekilmekten mutlu olduğumu söyleyemem. Ama Sayın Erdoğan bizim hakkımızda bir takım konular dinlemiş, bazı şeyler anlatılmış. O düşüncelerle bu şekilde konuştu herhalde. Ben Türkiye ile ilişkiyi istemeyen, bu konuda herhangi bir şekilde Türkiye'yi dışlayan bir söylemde bulunmadım bugüne kadar.""Tam tersine sağlıklı ilişkiden bahsettim, doğru olanda budur. Ama belli ki bu konuda farklı yaklaşımlar var. Bunları otururuz değerlendiririz. Ama şu da bilinmelidir ki Kıbrıs Türk halkı, elbette anavatan sevgisini yüreğinde taşımaya devam edecektir. Ancak bu topraklarda da artık Rum toplumuyla baş edebilme adına, kendi kimliğini kanıtlamak adına, yavruluktan bebeklikten kurtulup ayaklarının üzerinde durmak zorundadır."
"ANNAN PLANI FIRSATI YİTİRİLDİ"KKTC Cumhurbaşkanı Mustafa Akıncı Ankara'dan beklentilerini de şu sözlerle dile getirdi: "Ben Ankara'ya şunu söylemek istiyorum. Bizi daha ilk günde yanlış bir yere oturtmasınlar. Türkiye'nin esenliğini isteyen, Türkiye'nin güçlü olmasını, demokratik olmasını isteyen birisi var. Güney'le olan ilişkilerde Annan planı fırsatı yitirildi. Ama yeni bir dönem başladı, birbirimizi suçlayarak bir yere varamayız."KKTC Cumhurbaşkanı Mustafa Akıncı yayın sırasında Erdoğan'ın hatta olduğunu ve canlı yayından sonra kendisi ile telefonla görüşeceğini de açıkladı.
