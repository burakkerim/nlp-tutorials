'Euro Bölgesi Atina'nın reform paketini reddetti' iddiası
Euro Bölgesi maliye bakanları Yunanistan'a vaddettiği reformlar karşılığında kredi vermeyi görüşecek. Yunan Maliye Bakanı Varufakis hafta sonu 11 sayfalık bir reform paketi sundu. Ancak Euro Bölgesi Başkanı Dijsselbloem'un reformları yeterli bulmayarak planı reddettiği belirtiliyor.
İlişkili Haberler
Varufakis AB'yi köşeye sıkıştırdı 
Varufakis Alman meslekdaşıyla görüştü
Varufakis İngiliz mevkidaşıyla görüştü 
Alman Bild gazetesinin internet sayfasında yer alan haberde, Yunanistan Maliye Bakanı Yanis Varufakis'in 11 sayfalık reform planının Euro Bölgesi Başkanı Jeroen Dijsselbloem tarafından reddedildiği iddia edildi. "Varufakis'in hezimeti" başlığıyla verilen haberde, Avrupa Birliği'nin kredi dilimini serbest bırakmak için Yunanistan'dan 20 başlıkta reform istediğini ancak sadece 6'sının yerine getirildiği ileri sürüldü. Haberde, Euro Bölgesi maliye bakanları toplantısı öncesi, Yunanistan'ın reform paketinin yeterli bulunmayarak, reddedildiği belirtildi. ATİNA REFERANDUMLA TEHDİT ETTİ Yunanistan Maliye Bakanı Yanis Varufakis ise, Avrupa Birliği'nin Atina'nın borçlanma ve büyüme planlarını reddetmesi halinde referandum veya erken seçimlerin gündeme geleceğini söyledi.İtalyan basınına konuşan Varufakis, Euro bölgesi ülkelerinin Yunanistan'ın borcunu yeniden yapılandırması ve büyümeyi artırmak için kamu kesimi yatırımı yapmasını öngören planını reddetmesi halinde referanduma ya da erken seçimlere gidebileceklerini belirtti. "Brüksel, Yunanistan'ın önerilerini reddederse sorunlar olabilir" diyen Varufakis, "Ama Başbakan Çipras'ın dediği gibi koltuklarımıza yapışmış değiliz. Seçimlere gidebiliriz veya referandum yapabiliriz" dedi. Euro Bölgesi ülkeleri, Yunanistan'ın kurtarma programını 4 ay daha uzatma kararı almıştı. Ancak Atina nisan ayı sonuna kadar yeni yardım karşılığında gerçekleştireceği reformları belirlemek zorunda.
