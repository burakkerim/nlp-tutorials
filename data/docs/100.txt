Astım hasarını antioksidanlarla hafifletin
Astım karşısında savunma sisteminin yetersiz kalması vücutta hasar oluşturuyor. Bu hasarı engellemede tüketilen besinlerin içeriğindeki antioksidan bileşenler büyük önem taşıyor.
İlişkili Haberler
Çocuklarda en sık görülen kronik hastalık
Astım krizi öldürür mü?
Solunum güçlüğü ve çeşitli uyarılara karşı solunum sisteminde aşırı hassasiyetle seyreden kronik ve iltihaplı bir solunum yolu hastalığı olan astımı, her gün karşı karşıya kalınan bakteri, virüs ve hava kirliliği gibi etkenler tetikliyor. Bu etkenler karşısında savunma sisteminin yetersiz kalması ise vücutta hasar oluşturuyor. Farmakognozi ve Fitoterapi Uzmanı Prof. Dr. Erdem Yeşilada, bu hasarı engellemede tüketilen besinlerin içeriğinde yer alan polifenoller, flavonoitler, karotenoitler, C, E ve A vitaminleri gibi zengin antioksidan bileşenlerin önemli rol oynadığını belirtiyor.“Yürütülen bilimsel araştırmalar, bitkilerin antioksidan özelliğinin astımda kullanılan ilaçlara gereksinimi azalttığını ortaya koyuyor” diyen Yeşilada, astım hastalarının kullanmak zorunda kaldıkları ilaçların olası yan etki ve riskleri nedeniyle genellikle endişeli olduklarını söylüyor. Yeşilada, “Bu durumda, bitki çaylarının antioksidan etkisinden yararlanmak akılcı bir çözüm olarak düşünülebilir. Vücuda yapılan antioksidan desteği ile astım ilaçlarının miktarında belirgin bir azalma sağlanabilir” diyor.
EN ÇOK BU ÇAYLAR ANTİOKSİDAN İÇERİYOR Bitkilerin içerisinde bulunan antioksidan etkili bileşenlerin sıcak suda kolaylıkla çözündüklerini belirten Prof. Yeşilada, “Beyaz, yeşil, siyah çaylar, en zengin antioksidan etkili bitki çaylarıdır. Yine melisa ve nane çaylarının da belirgin bir antioksidan etkisi bulunduğu araştırmalarda bildirilmektedir” diye konuşuyor. Bu çaylara tatlandırıcı olarak gerçek bal ilavesinin antioksidan etkiyi 8 - 10 misli artırabildiğinin kaydeden Prof. Yeşilada, “Antioksidanlar bakımından zengin meyve, sebze ve bitki çaylarından yararlanarak astım şikâyetleri kontrol altına alınabilir” ifadelerini kullanıyor.
