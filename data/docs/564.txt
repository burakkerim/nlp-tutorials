Bilic’den Rıdvan Dilmen’e: Bir hoca daha ne ister ki?
Rıdvan Dilmen'in Beşiktaşlı Tolgay'ı Barcelonalı Xavi'ye benzetmesi Bilic'in hoşuna gitti Tolgay kadar Sosa'nın da önemine dikkat çekti...
Beşiktaş Teknik Direktörü Slaven Bilic, Trabzonspor galibiyeti sonrasında çok sevinçliydi.
Maç bitiminde soyunma odasına giderken Trabzonsporlu oyuncuları tek tek alkışlayan Hırvat çalıştırıcı, bordo-mavili tribünlerin de alkışını aldı. Bilic, bu sevgiye elini kalbine koyarak karşılık verdi.
TOLGAY XAVİ'YSE, SOSA DA INIESTA'DIR
Bazı taraftarların, "Başkan Bilic'i getir" diye bağırdıkları gözlendi. Bilic, havalimanında ise gazetecilerle sohbet etti. Bir gazetecinin, Rıdvan Dilmen'in NTV’de Beşiktaşlı Tolgay Arslan'ı, oyun stiliyle Barcelonalı Xavi'ye benzettiğini söylemesi üzerine ise bombayı patlattı: "Tolgay Xavi, Sosa da Iniesta... Elimde hem Xavi hem Iniesta var. Bir teknik adam daha ne ister. Bu takım şampiyonluğu hak ediyor." (Sabah)
