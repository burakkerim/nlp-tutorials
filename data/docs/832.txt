Dünyanın en zengin adamının bilinmeyenleri...
16. kez dünyanın en zengin insanı olan 59 yaşındaki Bill Gates’in ev hayatı hakkında bilinmeyenleri eşi Melinda Gates Daily Mail’e anlattı.
Eşiyle aralarında 9 yaş fark olan Melinda Gates 50 yaşında. Çiftin 18 yaşında Jennifer, 15 yaşında Rory ve 12 yaşında Phobe isimli 3 çocuğu bulunuyor. Melinda, röportajda Bill’in özel günlerde sanılanın aksine hiç de öyle aşırı lüks hediyeler almadığını ancak hediyeleri bizzat kendisinin seçtiğini söyledi. Melinda eşinin alışveriş konusundaki tutumunu“Genelde kişisel bir hediye, sevimli bir kazak ya da bir çift pijama alır. Ancak alışveriş çok da Bill’in tarzı olan bir şey değil.” şeklinde ifade etti.
Genelde hayatlarını gözlerden uzak yaşamayı seven çift beraber kurdukları Bill ve Melinda Gates Vakfı’yla yaptıkları çalışmalarla objektiflere yansıyor. Çiftin ceplerinden ödedikleri 19 milyar dolar ile kurdukları vakıf, aids, hiv, çocuk felci ve fakirlikle mücadele konularında çalışmalar yapıyor.  BILL EVDE BULAŞIKLARI YIKIYOR, KAHVALTIYI HAZIRLIYOR
Washington’daki evlerinde ise 15 yıldır kendileriyle beraber olan bir çift yardımcıları olarak çalışıyor. Ancak Bill Gates her işi yardımcılardan bekleyen birisi değil. Bulaşıkları yıkamaktan keyif alan sabahları kahvaltı masasını kuran bir adam.
NASIL TANIŞTILAR?
Ekonomi ve Bilgisayar Bilimleri mezunu olan Melinda Bill ile tanışma hikayelerinin de ilginç olduğunu söyledi. “Bir gün Microsoft’un otoparkında karşılaştık ve kısa bir sohbet etme şansımız oldu. Konuşmanın sonunda bana 2 hafta sonra Cumartesi akşamı birlikte yemeğe çıkmak için uygun olup olmadığımı sordu. Bu kadar ileri bir tarihte müsait olup olmadığımı bilmediğimi söyleyerek güldüm. Birkaç saat sonra beni aradı ve bu akşam için yemeğe davet etti ve ben de kabul ettim. Hikayemiz böyle başladı.”
