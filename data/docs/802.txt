Telekomdan evlere bedava internet
175’inci kuruluş yıldönümünü kutlayan Türk Telekom, bugüne kadar hiç internet bağlatmamış evlere interneti 2 yıl ücretsiz verecek...
İlişkili Haberler
12 maddede bedava internet
Türk Telekom’dan 175’inci yılında bedava internet kampanyası geldi.
Türk Telekom Grubu CEO'su Rami Aslan, evlerinde internet olmayanları ücretsiz internetle buluşturacaklarını müjdeledi ve ekledi: Bugüne kadar evine internet bağlatmamış herkese 2 yıl süreyle interneti ücretsiz sunuyoruz.
TÜRK Telekom Grubu, kuruluşunun 175. yılını Ankara’da düzenlenen görkemli bir törenle kutladı. Devletin zirvesine ev sahipliği yapan etkinliğe Cumhurbaşkanı Recep Tayyip Erdoğan, Ulaştırma, Denizcilik ve Haberleşme Bakanı Feridun Bilgin, devlet erkânının önemli temsilcilerinin yanı sıra, eski bakanlar, Türk Telekom’un geçmiş dönem yöneticileri, çalışanları, çok sayıda bürokrat ve gazeteci katıldı.
Cumhurbaşkanı Recep Tayyip Erdoğan, törende yaptığı konuşmada, Türk Telekom Grubu’nun 175 yıllık geçmişiyle Türkiye iletişim tarihindeki önemine dikkat çekerek, Türkiye’nin iletişim altyapısına ve dijital dönüşümüne katkılarından dolayı teşekkür etti.
ERDOĞAN'A TEŞEKKÜR 
Türk Telekom Yönetim Kurulu Başkanı Mohammed Hariri ise şunları söyledi:
“Tam 10 yıl önce, Oger Telekom olarak özelleştirme ihalesini kazandığımızda, Türkiye tarihindeki en prestijli ve en büyük özelleştirilmiş şirketi işletecek olmanın doğru olduğunu biliyordum. Bu yolculuğumuzda bizlere ışık tutan ve sürdürülebilir büyüme imkanlarına yol açacak güçlü bir sosyoekonomik ortam yaratma vizyonunun mimarı olan Türkiye Cumhuriyeti’nin lideri ve Cumhurbaşkanı Sayın Recep Tayyip Erdoğan’a özel olarak teşekkürlerimi sunmak istiyorum.”4 GB KOTALI, 4 MBPS BEDAVA İNTERNET 
Aslan, sözlerine şöyle devam etti:
“3G servisleri bugün Türk Telekom altyapısı sayesinde hizmet veriyor. Heyecanla beklediğimiz ve yakın zamanda Sayın Bakanımızın müjdesini verdiği 4G servisleri de Türk Telekom’un güçlü ve yaygın fiber altyapısı üzerinde hayata geçecek. Tüm enerjimizle ve sağduyumuzla 4G için hazırız." Aslan, ayrıca Türkiye'nin dijital dönüşümüne katkı sağlayacak önemli bir projenin müjdesini verdi: “İlklerin şirketi olarak bugün bir ilki daha Türkiye’nin hizmetine sunuyoruz. Evlerinde internet bulunmayan tüm vatandaşlarımızı ücretsiz internetle buluşturuyoruz. Bugüne kadar evine internet bağlatmamış herkese iki yıl boyunca interneti ücretsiz sunuyoruz. 4 GB kotalı 4 Mbps hızındaki ücretsiz internet bağlantısıyla bu dijital uçurumu aşmak ve Türkiye’nin tüm iletişim ihtiyaçlarını karşılamayı amaçlıyoruz.”22 MİLYAR LİRALIK YATIRIM 
Türk Telekom Grubu CEO’su Rami Aslan ise 2015 sonuna kadar 22 milyar TL yatırım yapmış olacaklarını belirterek, “Bugüne kadarki yatırımlarla 6.500 okul, 16.000 km otoban ve 3 Boğaz köprüsü inşa edebilirsiniz. Bundan 10 yıl önce abonelerimiz internete 1 Mbps ile bağlanırken, bugün ise genişbant internette 1000 Mbps’ye ulaşan hızların keyfini çıkarıyorlar. Bugün Türkiye’de her 10 haneden 1’i fiber hizmetimizden yararlanıyor. Bu oran Almanya, İspanya, Fransa ve İtalya ortalamasını geride bırakıyor" diye konuştu.
