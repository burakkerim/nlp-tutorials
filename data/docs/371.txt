İlaç ihtiyacının % 60'ı yerli üretimle karşılanacak
Hükümet, ilaçtan tıbbi cihaza kadar yerli üretim için yapısal dönüşüme gidecek. Bu amaçla ilaç ihtiyacının yüzde 60'ı yerli üretimle karşılanacak.
İlişkili Haberler
"Milli ilaç" üretiminde dev adım
"Yerli ilaç" için testler başladı
Türkiye'de ilaç ihtiyacının en az yüzde 60'ının yerli üretimle karşılanmasından tıbbi cihazların milli imkanlarla üretimine kadar yol haritası çizildi. Bu amaçla, kurumsal yapılanmaya da gidilecek.  Akşam'dan Hakkı Kurban'ın haberine göre, Sağlık Bakanı Mehmet Müezzinoğlu koordinasyonunda yürütülen çalışmanın ana hatları şöyle: Global klinik araştırma yatırımlarından Türkiye'nin aldığı pay ve yürütülen klinik araştırma sayısı yıl bazında yüzde 25 artırılacak. Sağlıkta finansal olarak sürdürülebilirlik önemli hedeflerden biri olacak. Bu amaçla, ilaç ve tıbbi cihaz alanında yerli üretimin artırılması temel amaç olarak öngörüldü. Bu çerçevede, "Sağlık Endüstrilerinde Yapısal Dönüşüm Programı" uygulanacak. İLACIN % 60'I MİLLİ OLACAKİlaç ve tıbbi cihazda "yüksek katma değerli ürün üretebilen, küresel pazarlara ürün ve hizmet sunabilen ve yurtiçi ilaç ve tıbbi cihaz ihtiyacının daha büyük bir kısmını karşılayabilen" bir üretim yapısı hedefleniyor. Bu kapsamda, yurt içi ilaç ihtiyacının değer olarak yüzde 60'ının yurtiçi üretimle karşılanması amaçlanıyor.
