Faruk Çelik'ten taşeron işçi açıklaması
Çalışma ve Sosyal Güvenlik Bakanı Faruk Çelik taşeron işçilere yönelik açıklamalarda bulundu. Çelik açıklamasında "Taşeron işçiler asıl işte çalıştırılamayacak bu kadar ne" dedi.
Bir dizi temaslarda bulunmak üzere Şanlıurfa’ya gelen Çalışma ve Sosyal Güvenlik Bakanı Faruk Çelik, "Taşeron işçisi asıl işte çalıştırılamayacak bu kadar net. Eğer çalıştırılıyorsa karayollarında olduğu gibi karayollarının da kadroya ihtiyacı açık, elemana ihtiyacı açık ve biz bunları kadroya aldık" dedi.
Gündeme ilişkin değerlendirmelerde bulunan Çelik, "Belli partiler var barajı aşma mücadelesi peşindiler, belli partiler var liderlerini kendi başlarında muhafaza etmenin peşindeler. Yani Türkiye’de iktidar olalım da Türkiye’yi idare edelim diye bir siyasi hareket karşımızda yok. Bizim karşımızda olanlar barajı aşmaya çalışanlar ve kendi partisine genel başkanlığını devam ettirmek için mücadele edenler var. Projeden ziyade popülist yaklaşımlarla vatandaşın zihnini kısa süre içerisinde çalabilir miyiz ve böylece partinin başında kalabilir miyiz gibi garip garip bazı sözlerle projelerini açıklayanlar var. Türkiye’nin gerçekçi yaklaşımlara ihtiyacı var. Maalesef muhalefet gelişmeleri kat edilen mesafeleri görmekten bile aciz olduğunu çok açık bir şekilde ifade etmek gerekiyor. Seçim meydanlarında onların bu zaaflarını esas amaçlarının Türkiye’yi yönetme olmadığını açık bir şekilde vatandaşlarla paylaşacağız" dedi.
"TAŞERONLAR ASIL İŞTE ÇALIŞTIRILMAYACAK"
Taşeron işçilere yönelik açıklamalarda bulunan Çelik, "Bu kural gelmiş bitmiş. Taşeron işçisi asıl işte çalıştırılamayacak bu kadar net. Eğer çalıştırılıyorsa karayollarında olduğu gibi karayollarının da kadroya ihtiyacı açık, elemana ihtiyacı açık ve biz bunları kadroya aldık. Hizmet alımında çalışacak işçilerinde asıl işte çalışanların hakları neyse o hakları kendilerine verildi. Hizmet alımı bir iş olacaksa orada çalışacak işçimizin yıllık izninden kıdem tazminatına kadar bütün hakları asıl işçi neyi alıyorsa aynı haklar diğer işçilere verildi. Hayali rakamlarla bazı insanların kafası çalıştırılmaya çalışıyor. Ben buradan net bir ifadeyle belirmek istiyorum: Muhalefetlerin çalışma ve sosyal güvenlik ile ilgi vaatleri var Bin 500-800,2 bin, 5 bin yetmedi. 10 bin diyenler var. Bu şekilde asgari ücreti arttıranlar var” diye konuştu.
"ATILAN ADIMLAR ÇALIŞANI İŞSİZ BIRAKMAMALI"
Çalışanı işsiz bırakmayacak program ve projelerin üretilmesi gerektiğini belirten Çelik, şöyle konuştu: 
"Atılan adımlar çalışanı işsiz bırakmamalıdır. İşçiyi işsiz hale getirirseniz bunun vebalinden kurtulamazsınız. Devlet yönetmek mikrofondan nutuk atmaya benzemez. Çalışanı işsiz bırakmayacak program ve projeler üretmelisiniz. Emekli emekliğinin maaşını alamıyordu. 15 günde 15 yasa çıkarmazsanız emekli maaşlarını alamayacaktı bu memleket. Biz memleketin kaynaklarını çoğaltıp pastayı, ekmeği büyütüp somunu oradan payı millete vermeyi doğru buluyoruz. Olmayan somun nasıl millete verilecek. Efendim hele bir iktidara gelelim veririz gibi vaatler doğru vaatler değildir. Devlet yönetmek çocuk oyuncağı değildir.
Enerji bakanımız diyor ki mazotun maliyeti 1800 lira adam diyor ki 1500 liraya vereceğim. Herhalde vatandaş Tüpraş kuyruğuna girip bidonlarla Urfa’dan İzmit’e petrol getirecek. Böylesine afaki değerlendirmelerde bulunmak yersiz. Bizim petrol kuyularımız yok, bizim doğal gaz kuyularımız yok. Biz milleten aldığımızı millete hizmet olarak döndürmeyi başarmış bir iktidarız. Aldığımız vergilerle millete hizmet ediyoruz."
