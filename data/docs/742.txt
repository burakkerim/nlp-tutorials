Kemal Kılıçdaroğlu: Faizlerin yüzde 80'ini sileceğiz
CHP Lideri Kılıçdaroğlu, Çanakkale'de düzenlenen mitingte "5 milyon vatandaş borç batağında. Vatandaşın kredi ve kredi kartı borcu var. Biz ne yapacağız? Onlara fatura edilen faizlerin de en az yüzde 80'ini sileceğiz" dedi.
CHP Genel Başkanı Kemal Kılıçdaroğlu, partisinin Çanakkale mitinginde konuştu.
Kılıçdaroğlu, konuşmasında "5 milyon vatandaş borç batağında. Vatandaşın kredi ve kredi kartı borcu var. Biz ne yapacağız? Borç nedeniyle 520 bin vatandaşı hapisten kurtaracağız. Ekonomik suça ekonomik ceza vereceğiz. Onlara fatura edilen faizlerin de en az yüzde 80'ini sileceğiz" dedi.
AK Parti'nin 13 yıldır iktidarda olduğunu ve seçmenlerin de kendilerine büyük bir kredi açtığını belirten Kılıçdaroğlu, "Dediler ki 'Yoksulluğu bitireceğiz; 17 milyon yoksulumuz var. Yasakları bitireceğiz; Ancak, neredeyse sokağa çıkmak yasak" diye konuştu.
EMEKLİLERDEN HAYIR DUASI İSTEDİ 
Emeklilere ramazan ve kurban bayramlarında birer maaş ikramiye vereceklerini belirten Kılıçdaroğlu konuşmasına şunları ifade etti: 
"Emekliye vefa borcumuz var. Emeklinin çoluk çocuğu var, torunu var. Emeklilerden sadece şunu istiyorum; hayır ve duanızı lütfen eksik etmeyin. Sizin için çalışacağım. Bana diyorlar ki 'Parayı nereden bulacaksın?' Bu soruyu sormak bile başlı başına ayıptır. Zaten adam geçinemiyor. Zaten perişan vaziyette. Hiçbirisinin gemisi yok, hiç birisinin yatı, katı yok. Hiçbirisinin kaçak sarayı yok. Hiç kimse endişe etmesin. Parayı da bulacağız, emekliye de vereceğiz. Sen kaçak sarayına para bulurken, biz sana sorduk mu 'Parayı nereden buluyorsun' diye. Bu ülke zengin, parası da var. Vereceğiz. Bütçede para var, önemli olan ne için kullandığın. Sen kaçak saray için kullanıyorsun, ben de emekli için kullanacağım. Bu kadar basit. Sen yandaşın için kullanıyorsun ben emekli için kullanacağım. Sen hortumcular için kullanıyorsun ben emekli için kullanacağım. Sana gelince para var, emekliye gelince para yok. Çalışanın emekli aylığından yüzde 15 sosyal güvenlik destek pirimi kesiliyor bunu da kaldıracağım. Cumhuriyet Meydanı'nda, Çanakkale'den sözüm söz, bunu da kaldıracağım."ÇİFTÇİYE UCUZ MAZOT, TAŞERONA KADRO SÖZÜ 
Çiftçilere de seslenen CHP lideri Kılıçdaroğlu, "Mazotu 1.5 TL yapacağım. Senin için mazotu 1.5 lira yapacağım. Yine koro halinde bağırıyorlar, 'Nasıl yapacaksın?' Petrol fiyatı, kar dahil 1.21 TL. Biz çiftçiye 1.5 liradan vereceğiz. Zarar eden yok. Hortumcular zarar eder. Parayı nereden bulacaksın diyorlar. Sen çocuklarının gemilerine mazotu kaçtan veriyorsun. 1.21 TL'nin bile altında. Biz kar bile üzerine koyuyoruz. Kardeşim ben adam gibi çalışacağım, çiftçiye de mazotu 1.5 TL'den vereceğim" diye konuştu.Taşeron işçilerle ilgili yapacaklarını da anlatan Kılıçdaroğlu, "Aslında kadrolu işçilerin yaptığı işin aynısını yapıyorlar. Taşeron işçiliği kaldıracağız, hepsine kadro vereceğiz, hiçbir ayırım yapmayacağız. Yine koro halinde, 'Parayı nereden bulacaksın?' deniliyor. Bu işin devlete yükü sıfır. Zaten parayı devlet veriyor. Aradan köle ticareti taşeronu kaldıracağım. Devlet doğrudan işçiye maaş verecek" dedi."FAİZLERİN YÜZDE 80'İNİ SİLECEĞİZ" 
Türkiye'de 17 milyon yoksul bulunduğunu belirten Kılıçdaroğlu, 4 yıl içinde yoksulluğu tarihe gömeceklerini ve hiçbir ailenin artık "yoksulum" demeyeceğini belirtti.
Aile sigortasını getireceklerini vurgulayan Kılıçdaroğlu, "720 TL'nin altında hiçbir ailenin geliri olmayacak. Bu ülkede fakirliği bitireceğiz. Yoksulluğu bitireceğiz. Yoksulluk edebiyatı yapmaya da artık son vereceğiz" diye konuştu. 
Kılıçdaroğlu, "5 milyon vatandaş borç batağında. Vatandaşın kredi ve kredi kartı borcu var. Biz ne yapacağız? Borç nedeniyle 520 bin vatandaşı hapisten kurtaracağız. Ekonomik suça ekonomik ceza vereceğiz. Onlara fatura edilen faizlerin de en az yüzde 80'ini sileceğiz. 'Kaynağı nereden bulacaksın?' diyorlar. Bunun devlete yükü yok" dedi.
"YENİ BİR BAŞLANGIÇ YAPALIM" ÇAĞRISI 
"Bizim çözümümüz, herkesin sorunlarına değinen bir projedir" diyen Kılıçdaroğlu, şöyle devam etti:
"Yeni bir başlangıç yapacağız. Yeni bir sayfa açacağız. Artık şikayetten bıktık. Artık Türkiye'nin sorunlarını çözme vakti. Biz CHP olarak buna talibiz. Yetkiyi verin, Türkiye'yi 21. Yüzyılın en görkemli ülkesi yapalım. Türkiye'nin sorunlarını eğer bir parti çözecekse o partinin adı CHP'dir. Eğer Ortadoğu'daki kanı durduracak parti varsa onun adı CHP'dir. Hiç kimsenin etnik kimliğini, hiç kimsenin inancını, yaşam tarzını siyasete malzeme etmeyeceğiz. Herkesin değerlerine saygılı olacağız."
