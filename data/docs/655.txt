Fransa'da yolcu uçağı düştü: 150 ölü
Alman hava yolu şirketi GermanWings ait Airbus A320 tipi yolcu uçağı Fransa'nın güneyinde düştü. Uçakta 150 kişi bulunuyordu. GermanWings uçakta 67 Alman vatandaşı olduğunu açıkladı. Uçakta 2 de bebek var. İspanya da 45 vatandaşının olduğunu açıklamıştı. Uçakta okul gezisinden dönen öğrenciler de bulunuyor. Fransa'dan yapılan açıklamada uçağın kara kutusunun bulunduğu ifade edildi.
İlişkili Haberler
GermanWings'in düşen uçağı 24 yaşında 
"Uçakta Türk yolcular da var"
Lufthansa pilotları grevi uzattı
Fransa'da yolcu uçağı düştü
Alman havayolları şirketi Lufthansa'ya ait GermanWings havayolu şirketinin Barselona'dan Düsseldorf'a giden uçağının Fransa'nın güneyinde düştüğü belirtildi.
150 kişinin yaşamını yitirdiği uçağın düşüş nedeni ise bilinmiyor. Uçakta 67 Alman vatandaşı ve 45 İspanyol vatandaşı vardı. 
Alman yolculardan 16'sının öğrenci, 2'sinin öğretmen olduğu ve öğrencilerin, Almanya'nın Kuzey Ren-Vestfalya eyaletinin Haltern kasabasında yaşadıkları açıklandı. 
Uçakta yakınları olan ailelerin, Düsseldorf ve Barselona havaalanlarındaki kriz masalarında bilgilendirildiği ve ailelere psikolojik desteğin sağlandığı öğrenildi. 
SEFERLER İPTAL 
Düsseldorf Havalimanı'nın internet sayfasında Paris, Hamburg, Londra, Madrid, Berlin ve Stockholm'a gidecek Germanwings uçak seferlerinin iptal edildiği görüldü. Alınan bilgiye göre, Köln, Berlin-Tegel, Leipzig/Halle ve Stuttgart havalimanlarında da Germenwings şirketiyle yapılacak çok sayıda uçuş iptal edildi.
Germanwings şirketinden ise uçak seferlerinin neden iptal edildiği konusunda bir açıklama yapılmadı. 
"FUTBOLCULAR KURTULDU"
İsviçre'nin Le Matin gazetesi, İsveç üçüncü liginde oynayan Dalkurt FF futbol kulübü oyuncularının Katalonya'da kamp yaptıktan sonra Dusseldorf üzerinden İsveç'e dönme planının son anda kulübün yöneticisi Adil Kızıl tarafından iptal edildiğini yazdı.
Gazete yolculuğun uzun süreceği için kulüp yöneticisinin bu kararı aldığını ve oyuncuların düşen uçağa binmediğini yazdı.
KARA KUTU BULUNDU
Fransa İçişleri Bakanı, uçağın kara kutusunun bulunduğunu açıkladı. Beyaz Saray'dan yapılan açıklamada ise uçağın düşmesinde terör bulgusunun olmadığı ifade edildi. 
Uzmanlar, eldeki ilk bilgilerin uçağın kabin basıncında sorun olduğunu gösterdiğini söylüyor.
İspanya'nın Barselona kentinden saat 10.01'de kalkan "4U9525" sefer sayılı uçakta 150 yolcu ve mürettebat bulunuyordu. Uçağın enkazı Alplerin eteğindeki Digne kenti yakınlarında bulundu. 11.55'te Düsseldorf'a ulaşması planlanan uçakla 10.53'te irtibat kesildi.
Kazanın esrarını karakutular çözecek. 
Uçağın düştüğü bölge dağcıların uğrak yeri. Ancak uçağın düştüğü yere ulaşmak için 3 saat yürümek gerekiyor.  
Uçak en son 2000 metre yükseklikteyken radarda görüldü. Uçağın aniden irtifa kaybettiği ifade ediliyor. 
"UÇAKTA 67 ALMAN VATANDAŞI VAR"GermanWings yetkilileri kaza ile ilgili açıklamalarda bulundu. Uçağın kaptan pilotunun 10 yıllık tecrübeye sahip olduğunu belirten GermanWings sözcüsü uçak ile bağlantının 10:32 itibari ile kesildiğini belirtti. Uçakta mürettebatla birlikte 150 kişi bulunduğunu belirten sözcü, 67 Alman vatandaşının uçakta bulunduğunu, yolculardan ikisinin bebek olduğunu söyledi."PASAPORT KONTROLÜ YAPILMADI" Ellerinde bir yolcu listesi bulunduğunu ancak gizlilik gerekçesiyle yolcu listesini açıklayamayacaklarını vurgulayan GermanWings sözcüsü, "AB sınırları içinde bir uçuş olduğu için yolculara pasaport kontrolü yapılmadı" dedi.
İmdat çağrısı konusunda çelişkili bilgiler bulunduğunu belirten sözcü, pilotun bu çağrıyı yaptığına dair kesin bir bilginin bulunmadığının altını çizdi.Uçakla ilgili sıra dışı bir duruma rastlamadıkarını sözcü, şirketin tüm kaynaklarını bu araştırmaya yönlendirdiğini ve en kısa sürede bir sonuca ulaşılacağını belirtti.
Uçakta yakınları bulunanların kaygılı bekleyişleri sürüyor. 
MERKEL, BUGÜN FRANSA'YA GİDECEKAlmanya Başbakanı Angela Merkel 150 kişinin yaşamını yitirdiği kazayla ilgili açıklama yaptı.
Merkel, "Uçağın düşüş nedeni henüz bilinmiyor. Uçakta yaşamını yitirenlerin yakınlara her türlü yardım yapılacak. Fransa Cumhurbaşkanı Hollande ve İspanya Başbakanı ile görüştüm. Kazanın meydana geldiği yere bugün Dışişleri ve Ulaştırma bakanı gidecek. Ben de yarın kazanın meydana geldiği yere gideceğim" dedi.
Barselona'dan kalkan uçağın rotasını gösteriyor. 
"45 İSPANYOL YOLCU VAR" 
İspanya Başbakan Yardımcısı Soraya Saenz de Santamaria, uçakta bulunan yolculardan 45'nin İspanyol vatandaşı olabileceğini açıkladı. Uçaktaki yolculardan çoğunun ise Alman uyruklu olduğu ifade ediliyor.  
KEŞİF UÇAĞI BOEING EC-135 BÖLGEDE Kaza bölgesine helikopterler keşif uçuşu yaptı. Karadan gelecek yardım ekiplerinin ise saatler sonra ulaşması bekleniyor. Uçağın düştüğü bölgeye varan ilk keşif uçağı Fransız Hava Kuvvetleri'ne ait Boeing EC-135 oldu. Yaklaşık 1700 metre yükseklikte bir küçük uçak keşif uçuşu yaptı. Fransız polisi kurtarma çalışmalarının günler alabileceğini duyurdu. 
HOLLANDE: TÜRK YOLCULAR DA VAR
Fransa Cumhurbaşkanı François Hollande da, kazayla ilgili bir açıklama yaptı. Hollande, uçak kazasında tüm yolcuların yaşamını yitirmiş olabileceğini söyledi. Uçağın düştüğü bölgeye ulaşmanın zor olduğunu belirten Hollande, Türk yolcular da bulunduğunu açıkladı.
Fransa İçişleri Bakanı Bernard Cazeneuve'nin de kazanın olduğu bölgeye hareket ettiği belirtildi. 
Alman havayolu şirketi GermanWings'a ait yolcu uçağının Dinge kenti yakınlarında düştüğünü Fransa Başbakanı Manuel Valls de doğruladı. 
Uçağın hız ve yükseklik grafiği incelendiğinde 09.33 (yerel saat) sularında birden irtifa kaybettiği ve düşüşe geçtiği 8 dakika içinde ise çakıldığı anlaşılıyor.
Fransız yardım ekipleri, uçağın düştüğü bölgeye ulaşmak için alarmda. 
GERMANWINGS TÜRKİYE'DE SABİHA GÖKÇEN'E İNİYOR Alman havayolları şirketi Lufthansa'ya ait GermanWings Almanya, Köln ve Bonn merkezli düşük-fiyatlı düzenli tarifeler düzenleyen bir havayolu şirketidir. Şirket Avrupa'da 66 uçuş noktasına seferler düzenlemektedir.
DÜŞEN UÇAK 24 YAŞINDA 
Ana üssü Köln Bonn Havalimanı'dır. Şirket 1997 yılında kurulmuştur ve günümüzdeki ismini 2002 yılında almı�t�������r. Düşen Airbus A320 tipi uçağın 24 yaşında olduğu açıklandı. Söz konusu uçağın her gün Almanya'dan İspanya'ya düzenli seferler gerçekleştirdiği de iddialar arasında. 
Türkiye'den de Sabiha Gökçen Havalimanı'ndan Almanya'ya uçuşlar yapıyor.  
GermanWings'in  4U9525 sefer sayılı uçağı Fransa'nın güneyinde düştü. 
LUFTHANSA'NIN HİSSELERİ DÜŞTÜ 
"GermanWings"ın 150 kişiyle düştüğünün açıklanması sonrası Lufthansa'nın borsadaki hisseleri yüzde 4 değer kaybetti. 
