Netanyahu polisin darp ettiği askerle buluştu
İsrail'in başkenti Tel Aviv'deki Etiyopya asıllı Yahudilerin "polis şiddetini" protesto ettiği gösteride çoğunluğu polis 68 kişinin yaralandı. 43 eylemci de gözaltına alındı. İsrail Başbakanı Netanyahu ise, polis tarafından darp edilen askerle buluştu.
İlişkili Haberler
İsrail'de protesto gösterileri
İsrail polis sözcüsü Luba es-Semri, Etiyopya asıllı Yahudilerin "ırkçılığı ve polis şiddetini" protesto ettiği gösteride 56'sı polis 68 kişinin yaralandığını söyledi.  Gösterilerde 43 kişinin gözaltına alındığı, daha sonra başka şüphelilerin de gözaltına alınabileceğini ifade eden Semri, Etiyopya asıllı Yahudilerin katıldığı gösteride şiddet olaylarının yaşandığını dükkanların vitrinlerine ve bazı polis araçlarına zarar verildiğini belirtti.
İsrail Emniyeti Genel Müdürü Yohanan Danino da sivillere veya polise karşı şiddet kullanan herkesin yargı önünde hesap vereceğini belirterek, "İsrail polisi Etiyopya asıllı Yahudilerle görüşmek için büyük çaba harcadı. Oturduk ve İsrail polisi ile aralarında güveni arttırma yollarını araştırmak için ortak bir ekip kurduk" dedi. Danino perşembe günü Kudüs'te, cumartesi gecesi de Tel Aviv'de "şiddet olaylarına" değil, gösteri düzenlemelerine izin verdiklerini ifade etti.
Etiyopya asıllı bir İsrail askerinin polis tarafından dövülme görüntülerinin ortaya çıkmasının ardından ülkede tansiyon yükselmişti. Binlerce Etiyopya asıllı Yahudi Tel Aviv'deki Azrieli Kulesi yakınlarında gösteri düzenlemiş, bazı ana yolları kapatmıştı.
