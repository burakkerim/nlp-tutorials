Facebook ve IBM işbirliğine gidiyor
Dijital reklamlarını kişiselleştirmek için çalışmalar yapan Facebook, aradığı ortağı buldu. Dün resmen duyurulan anlaşma kapsamında IBM ve Facebook bu alanda güçlerini birleştirecek.
İlişkili Haberler
Facebook hakkında bilmediğiniz 10 özellik
Facebook kullanıcıları dikkat!
1.4 milyar aktif aktif kullanıcısı bulunan sosyal medya devi Facebook, bir süredir platform üzerinden yaptığı reklam yayınından elde ettiği karı artırmak için çalışmalar yürütüyordu.
Facebook ve IBM sosyal medya sitesindeki reklamların geliştirilmesi için birlikte hareket etme kararı aldı. Bu bağlamda Facebook'un kişiye özel reklamlarında iyileştirmeler yapılacak.
Söz konusu anlaşma kapsamında IBM'in gelişmiş analiz altyapısı kullanılacak ve bu sayede Facebook kullanıcılarının ne gibi şeylerden hoşlandığı belirlenecek. Hatırı sayılır bir kitleye reklam yayını yapan Facebook ise elde ettiği yeni veriler ışığında dijital reklam yayınını kullanıcının ilgi alanına göre belirleyecek. 
Başka bir deyişle, IBM'in sistemi tarafından spor malzemeleri ile ilgilendiği saptanan bir kullanıcıya bu sektör ile ilgili reklamlar gösterilecek.
Bu ortaklığın ardından Facebook'un dijital reklam dünyasında adeta tekel konumunda bulunan Google'a ciddi bir rakip olabileceği belirtiliyor. Anlaşmanın finansal detayları hakkında ise şu an için resmi bir bilgi bulunmuyor.
