Yeni 5 üniversite kurulacak
İstanbul'a 4 yeni üniversite geliyor... Antalya'ya da yeni bir üniversitesi kurulacak. Peki İstanbul'da kaç üniversite var? Türkiye'deki üniversite sayısı ne? İşte yanıtları...
5 vakıf tarafından, İstanbul'da Beykoz Üniversitesi; Ayvansaray Üniversitesi; Rumeli Üniversitesi; Semerkand Bilim ve Medeniyet Üniversitesi, Antalya'da da AKEV Üniversitesi kurulmasına ilişkin kanun tasarısı TBMM Başkanlığı'na sunuldu.Tasarıya göre, "Acıbadem Üniversitesi"nin adı "Acıbadem Mehmet Ali Aydınlar Üniversitesi"; "YeniYüzyılÜniversitesi"nin adı "İstanbul Yeni Yüzyıl Üniversitesi"; "Gedik Üniversitesi"nin adı "İstanbul Gedik Üniversitesi" şeklinde değiştiriliyor.Tasarıyla, İstanbul'da, Türkiye Lojistik Araştırmaları ve Eğitim Vakfı tarafından Beykoz Üniversitesi; Plato Vakfı tarafından İstanbul Ayvansaray Üniversitesi; Balcı Vakfı tarafından İstanbul Rumeli Üniversitesi, Hacegan Vakfı tarafından Semerkand Bilim ve Medeniyet Üniversitesi; Antalya'da da Antalya Kültür ve Eğitim Vakfı tarafından Antalya AKEV Üniversitesi kurulacak.Beykoz Lojistik Meslek Yüksekokulu Beykoz Üniversitesi'ne, Plato Meslek Yüksekokulu Ayvansaray Üniversitesi'ne bağlanacak.
İSTANBUL'DA ÜNİVERSİTE SAYISI 51'E YÜKSELECEKİstanbul'da 9 adet devlet ve 38 adet vakıf olmak üzere toplam 47 üniversite bulunmaktadır. 4 yeni üniversite ile bu rakam 51'e çıkacak.
VAKIF MESLEK YÜKSEKOKULU DA 4'E DÜŞECEK
Bunların yanı sıra kentte 6 tane de vakıf meslek yüksekokulu var.
Bunlardan Beykoz Lojistik Meslek Yüksekokulu'nun Beykoz Üniversitesi'ne, Plato Meslek Yüksekokulu'nun da Ayvansaray Üniversitesi'ne bağlanmasıyla vakıf meslek yüksekokulu sayısı 4'e düşecek.
TÜRKİYE'DEKİ MEVCUT ÜNİVERSİTE SAYISI
Türkiye'de şu andaki toplam üniversite sayısı ise 184.
