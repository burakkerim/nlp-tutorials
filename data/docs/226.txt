Rusya’dan "Putin 'soykırım' demedi" açıklaması
Rusya Devlet Başkanı Vladimir Putin’in, 1915 olayları hakkında ‘soykırım’ tanımı yapmadığı belirtildi.
Rusya'dan "Soykırım demedik" açıklaması geldi.
Putin'e kırgın olduğunu söyleyen Cumhurbaşkanı Erdoğan: “Eğer soykırımlar noktasında böyle adımlar atılıyorsa, Rusya kendi tarihini masaya yatırmalı. Kırım ve Donetesk ortada, bunların da hesabını versinler..."
Rusya Devlet Başkanı Vladimir Putin'in basın sözcüsü Dmitri Peskov,  Putin'in 1915 olayları hakkında ‘soykırım’ tanımı yapmadığını söyledi.
Cumhurbaşkanı Recep Tayyip Erdoğan’ın eleştirilerinin Putin'e aktrıldığını belirten Peskov şunları söyledi:
“Başkanın  ağzından Erivan’da soykırım ifadesi tek bir sefer çıktı, o da Birleşmiş Milletler tarafından zamanında kabul edilen soykırım bildirgesiyle ilgili, onun dışında Putin 1915 olayları hakkında soykırım tanımı yapmadı.”
Peskov, iki ülke arasındaki ilişkilerin gelişmeye devam etmesini ümit ettiklerini vurguladı.
