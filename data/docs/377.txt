Poyraz’a yeni hayat umudu
Antalya'da mavi ışık hastalığına yakalanan Poyraz bebekten iyi haber var. Karaciğerinden rahatsız olan bebeğe halasının karaciğeri nakledilecek.
İlişkili Haberler
Dünyada 200 kişide olan hastalığa yakalandı
"Mavi ışık" hastası Poyraz körlük riskinden kurtuldu
Babasının sanayide yaptırdığı fototerapi cihazıyla evinde tedavi etmeye çalıştığı Poyraz bebek iyileşiyor. Poyraz Ergün, genetik bir rahatsızlık olan ve "Mavi ışık hastalığı" olarak adlandırılan Crigler Najjar Sendromu tedavisi görüyor. Karaciğerde enzim yetersizliği olan Poyraz'ın tedaviyle sarılık oranı düştü.Sağlığına kavuşabilmesi için tek çaresi karaciğer nakli olan Poyraz'a, halası Serpil Arıcan karaciğerini vermek için gönüllü oldu. Hastaneye başvuran halanın tetkikleri yapıldı ve dokularının Poyraz'a uyumlu olduğu belirlendi.
Naklin bir ay içerisinde yapılması bekleniyor. Minik Poyraz, operasyonun ardından günde 10-12 saat kaldığı mavi ışık cihazından kurtulacak.
