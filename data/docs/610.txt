Jessie J yepyeni imajıyla İstanbul'u Bang Bang ile sallayacak
"Bang Bang", "Nobody's Perfect", "Price Tag" gibi hit parçalarıyla tüm dünyayı kasıp kavuran ve Türkiye'de de büyük bir hayran kitlesi edinen son yılların en çarpıcı pop idolü Jessie J, 3 Temmuz Cuma akşamı Pozitif Live organizasyonuyla Küçükçiftlikpark'ta sahne almaya hazırlanıyor.
R&B, pop ile hip hop sound'larını bitmek tükenmek bilmeyen enerjisiyle birleştiren ve şarkıları kadar tarzıyla da çok konuşulan şarkıcı, "Do it Like a Dude", “Domino”, "Price Tag" ile dünya müzik listelerine fırtına gibi girdi.  
Son olarak 2014’ün sonunda çıkardığı “Sweet Talker” albümünde Ariana Grande ve Nicki Minaj’ın eşlik ettiği yeni hit’i "Bang Bang" ile müzik listelerini alt üst etmeye devam ediyor. MTV Müzik Ödülleri'nde üç şarkıcının birlikte müthiş bir şovla sahneye koydukları şarkıyı Ariana Grande, dünyanın en iddialı şovu olarak kabul edilen Victoria's Secret Defilesi’nde tek başına seslendirdi.
Milyonlarca albüm satışı ve kazandığı ödüllerle müzik dünyasının en çok takip edilen starları arasına giren Jessie J, renkli sahne şovu ve ezbere söylenen şarkılarıyla hayranlarına eğlence dolu çılgın bir şov vadediyor. Konserin medya sponsorluğunu CNBC-e, e2, Kral Pop üstleniyor.
Jessie J konserinin biletleri biletix.com, Biletix satış gişeleri ve Biletix Çağrı Merkezi üzerinden satın alınabiliyor.
