Fed kararı açıklandı
Piyasaların merakla beklediği Fed Para Politikası Kurulu toplantısı kararı açıklandı.
Fed Açık Piyasa Komitesi (FOMC) Nisan ayı toplantısı sona erdi. ABD Merkez Bankası, beklendiği gibi Nisan ayı toplantısında faiz politikasında bir değişiklik yapmadı ve faizleri sabit tuttu.
Toplantının ardından karara ilişkin yapılan yazılı açıklamada şu ifadelere yer verildi;
-Fed faizleri yüzde 0,25 seviyesinde sabit tuttu -Fed faiz kararını oybirliğiyle aldı -Ekonomik büyüme üzerindeki kış şartlarından kaynaklı etki geçici -Enflasyon Fed'in yüzde 2 hedefinin altında seyretmeye devam ediyor -Enflasyon orta vadede yüzde 2 hedefine doğru yükselmesini bekliyor -Düşük enflasyon enerji fiyatlarındaki düşüş ve enerji dışı ithal fiyatlarındaki gerilemeden kaynaklandı -İstihdam artış hızı yavaşladı, işsizlik oranı durağan -Şirketlerin sabit yatırımları yavaşladı, ihracat düştü -Hanehalkı harcamalarında büyüme düştü -İlk çeyrekteki yavaşlamanın ardından ekonomi ılımlı büyümeye geri dönecek -Fed yetkilileri faizlerin 2015 yılı içinde artmasını bekliyor
KURDA İLK TEPKİ Fed kararının ardından dolar/TL uluslararası piyasalarda 2,6480'den 2,6608'e çıktı.17-18 MART'TA NE YAPMIŞTI? Fed bir önceki toplantısında faiz artırıma ilişkin yönlendirmede kullanılan “sabırlı” ifadesini kaldırmıştı. Fed başkanları yıl sonuna ilişkin federal fonlama oranı beklentisinin yüzde 1,125′ten yüzde 0,625′e indirmiş, büyüme ve enflasyon beklentilerini de düşürmüştü. Fed, finansal krizin ardından ekonomiyi desteklemek için 2008 sonundan bu yana politika faizini sıfıra yakın düzeyde tutuyor.
