Google sağlık ile ilgili sorulara da cevap verecek
Her 20 aramadan 1’inin sağlık odaklı olduğunu belirten Google, bu alanda sunduğu içeriği zenginleştiriyor. Sağlık alanında uzman bir ekip kuran Google, kullanıcılarının bu alanda yaptıkları aramalarda daha güvenilir sonuçlara ulaşmalarını hedefliyor.
İlişkili Haberler
Google kansere savaş açtı
Lobicilikte de lider
Google’dan 1 milyar dolarlık yatırım
Teknolojinin her alanında araştırma geliştirme faaliyetlerine ara vermeyen Google, arama motorunda da yeni bir uygulamayı kullanıma sunmaya hazırlanıyor.
İnternette, özellikle sağlık konusunda çok sayıda yanıltıcı içerik bulunuyor. Bu duruma son vermek isteyen internet devi, Google arama motorundan sağlık ile ilgili daha güvenilir bilgilere ulaşışmasını sağlayacak uygulamasını tanıttı. 
Google üzerinden yapılan her 20 aramadan 1’inin sağlık odaklı olduğunun altınız çizen şirket tarafından yapılan açıklamaya göre, yeni uygulamanın eğitici bir yönü bulunmuyor. Bu uygulamanın kullanıcıları bilinçlendirmeyi hedeflediğini belirten Google yetkilileri, söz konusu hizmetin tek başına referans olarak kabul edilmemesi gerektiğinin de altını çiziyor.
UZMAN EKİP KURULDU
Kullancılarına daha sağlıklı ve güvenilir bilgiler sunmak amacıyla hayata geçirildiği belirtilen uygulamanın sorunsuz çalışması için Google bünyesinde uzman bir ekip kuruldu.
Söz konusu hizmet önümüzdeki günlerde ABD ve İngiltere’de İngilizce olarak hizmete girecek. Çoğu platformunda onlarca farklı dil seçeneği ile hizmet sunan Google’ın önümüzdeki dönemde bu uygulamaya da dil çeşitliliği getirmesi bekleniyor. Uygulamanın Türkiye’de kullanıma gireceği tarih ise şu an için bilinmiyor.
