Trans bireylere nasıl hitap edilecek?
İngiltere'de Brighton Kent Konseyi, kendini Mr. ve Mrs. olarak tanımlamak istemeyen trans bireyler için yeni bir unvanı kullanıma sundu: Mx.
İngiltere, trans bireyler için yeni bir uygulamaya gitmeye hazırlanıyor. 
Trans bireylere nasıl hitap edilmesi gerektiği konusunda çalışmalar yürüten Brighton Konseyi, Mr., Mrs., Ms. ve Miss. gibi kişinin cinsiyetini tanımlayan kısaltmaların yerine cinsiyete vurgu yapmayan 'Mx' (Mixter) ünvanının kullanılmasına karar verdi.
Trans bireyler için dizi oturum yapan konsey, kentte görev yapan emniyet güçlerine trans bireylerin gücendirilmemesi için kurs verilmesi, trans bireylere özel tuvalet ve giyinme odalarının oluşturulması önerisinde bulunuldu.
"Mx." hitabının Oxford'un İngilizce sözlüğünün bir sonraki basımına eklenmesi için de görüşmeler başlatıldı.
Alınan kararlarla ilgili yerel basına konuşan konsey üyesi Phelim MacCafferty, trans bireylerin uzun yıllar boyunca gözardı edildiğini, bu kararın ardından Brighton'ın bu kişiler için daha yaşanılabilir bir yer olacağını belirtti. 
