Gizemli mesajın kaynağı uzaylılar mı?
Bilim insanları, 14 yılda 10 defa saptanan enerji kaynağının dünya dışı bir medeniyetten gelmiş olabileceği ihtimali üzerinde duruyor.
İlk olarak 2001 yılında saptanan ve o günden beri 10 kez daha belirlenen enerji kaynağı dünya dışı varlıklardan gelen bir mesaj olabilir mi?
Bu iddiayı göz önünde bulunduran bilim insanları, New Scientis'te yayınlanan araştırmalarında söz konusu enerji kaynağının içinde henüz çözülemeyen matamatiksel bir dizinin bulunabileceği ve bunun şifreli bir mesaj olabileceği olasılığı üzerinde duruyor.
Hawaii Üniversitesi akademisyenlerinden John Learned önderliğindeki çalışma bugüne kadar tespit edilen 10 iletinin tamamının tek bir numara dağılımı içerdiğine dikkat çekiyor ve bu iletinin arkasında zeki bir medeniyetin olabileceğini iddia ediyor.
Henüz araştırmanın başında olduğunu belirten ekip, söz konusu algoritmanın karmaşık yapısından dolayı net bir sonuca ulaşamadıklarını belirtiyor.
