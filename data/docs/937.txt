İbrahim Tatlıses AK Parti'den milletvekili aday adayı oldu
Ünlü sanatçı İbrahim Tatlıses, Şanlıurfa AK Parti milletvekili aday adayı oldu.
AK Parti Şanlıurfa İl Başkanı Zeynel Abidin Beyazgül, sanatçı İbrahim Tatlıses'in AK Parti'den Şanlıurfa milletvekili aday adayı olduğunu bildirdi.Beyazgül, partilerine toplumun her kesiminden çok sayıda kişinin milletvekilliği aday adaylığı için başvuruda bulunduğunu söyledi.Şanlıurfa'daki aday adayı sayısının 300'e ulaştığını belirten Beyazgül, netleşen aday adayı listesinin tamamını birkaç gün içerisinde duyurulacağını kaydetti.Beyazgül, Şanlıurfalı sanatçı İbrahim Tatlıses'in de AK Parti'den milletvekili aday adayı olduğunu ifade ederek, "Partimizin aday adayları listesini incelemeye devam ediyoruz. Genel merkezimize milletvekilliği için başvuranlar arasında Şanlıurfalı sanatçımız İbrahim Tatlıses de yer alıyor. Daha önce kendisi de sosyal medya aracılığıyla aday adaylığını duyurmuştu" dedi.
