Fikri Işık'tan yerli otomobil açıklaması
Bilim, Sanayi ve Teknoloji Bakanı Işık, yerli otomobil çalışmalarındaki son durum hakkında bilgi vererek üretilecek yerli otomobilin özelliklerini de açıkladı.
İlişkili Haberler
Erdoğan: 4G ile zaman kaybetmeyelim
Bilim, Sanayi ve Teknoloji Bakanı Fikri Işık, TBMM'nin açılışının 95. yıl dönümü resepsiyonunda gazetecilerin sorularını yanıtladı. 
Bakan Fikri Işık, yerli otomobil çalışmalarındaki son durum hakkında bilgi verdi. Yerli otomobilde son detaylar üzerinde çalıştıklarını söyleyen Işık, "Mayıs ayı sonunda özel sektöre çağrı yapacağız" dedi. 
Işık, yapılacak yerli otomobilin özelliklerini de açıkladı. Yerli otomobilin menzili arttırılmış, elektronit yoğunluklu süpriz bir araç olacağını vurgulayan Işık, yerli otomobilin farklı yakıt türlerinde araçları da olacağını belirtti. 
Işık'a TÜBİTAK'ta paralel yapı operasyonları da soruldu. TÜBİTAK idari kadrolarının yüzde 90'sının değiştiğini ve soruşturması yapılanların kurumla ilişiğinin kesildiğini aktaran Işık, "TÜBİTAK'ta paralel yapı kalmadı" dedi. 
Işık, bundan sonra TÜBİTAK'ın iş paketlerini hizmet alımı yöntemiyle yapacağını da vurguladı.
IŞIK'TAN 5G AÇIKLAMASI
5G teknolojisinin büyük oranda altyapı yatırımı olduğunu, Türkiye'de altyapı konusunda büyük bir sorun yaşanmayacağını belirten Işık, "Şu andaki bakır kabloları kaldırıp, bakırı hurdaya satıp, yerine fiberoptik döşediğiniz zaman neredeyse maliyetler birbirine yakın geliyor. Altyapıda çok fazla sorunumuz olmaz. Önemli olan bunun teknolojisinin geliştirilmesi. Burada ciddi oranda yazılım var. Orada da artık Türkiye'nin bütün gücünü seferber etmesi lazım" dedi.Fikri Işık, 4G'den önce 5G teknolojisine geçilmesine ilişkin eleştirilere yönelik, "Teknolojiye ideolojik bakmamak gerekiyor. 'Sayın Cumhurbaşkanı bir şey söyler, buna illa karşı çıkmamız lazım...' Onun için de artık bir sürü gerekçe... Bunların hiçbirine katılmak mümkün değil. Bizim buradaki temel tercihimiz, 5G'yi yerli teknolojiyle geliştirmek. Şu anda dünya ile aramızda çok mesafe yok bu konuda" diye konuştu.Türkiye'nin bütün imkanlarını seferber etmesi halinde 5G teknolojisine dünyayla birlikte geçebileceğini vurgulayan Işık, 4G'ye ayrılacak bütçenin 5G'nin Ar-Ge'sine harcanması halinde çok ciddi bir birikime sahip olunabileceğini kaydetti.
