Goran Bregoviç'le Hıdırellez rüzgarı
Balkan Müziği’nin efsane ismi, 6-7-8 Mayıs’ta Capital Radio Türkiye ve Radyo Voyage sponsorluğunda vereceği konserlerde hayranlarını gül ağaçları arasında karşılayacak.
‘Balkan Müziği’nin efsane ismi Goran Bregovic, baharda Türkiye’ye geliyor... Yönetmen Emir Kusturica’yla imza attığı film müzikleriyle tüm dünyada milyonlarca hayran edinen Bregovic mayıs ayında, Capital Radio Türkiye ve Radyo Voyage sponsorluğunda üç ayrı konser için ülkemizde olacak. Wedding and Funeral Band’le verdiği konserlerde izleyicisine son derece keyifli anlar yaşatan Bregovic geçmişten günümüze en sevilen eserleriyle 6-7-8 Mayıs tarihlerinde sırasıyla Ankara Congresium, İstanbul Volkswagen Arena ve İzmir Container Hall sahnelerinde müzikseverlerle buluşacak. Dilekler gül dallarında... Ünlü sanatçının konserleri tam da Hıdırellez zamanına denk geldiğinden, konser alanında izleyicileri gül ağaçları karşılayacak. Konsere gelenler, dileklerini Radyo Voyage ve Capital Radio Türkiye tarafından konser alanına yerleştirilecek gül ağaçlarına bırakabilecek. NN Kültür Sanat’ın organize ettiği konser serisinin biletleri Biletix’te satışta!
