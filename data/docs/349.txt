Enflasyon rakamları açıklandı... Yıllık enflasyon yüzde 7,91
Nisanda aylık TÜFE yüzde 1,63, aylık ÜFE ise yüzde 1,43 oldu. Bu rakam sonrası yıllık TÜFE 7,91 olarak gerçekleşti. Rakamları değerlendiren Ekonomi Bakanı Nihat Zeybekci, "Türkiye ekonomisi şu anda yüzde 5,5 enflasyon hedefinden sapmayı gerektirecek bir noktada değildir" dedi.
TÜİK'in enflasyon sepetine göre Nisan'da kadın ceketi % 32.91 zamlandı.
TÜİK, nisan ayı enflasyon rakamlarını açıkladı. 
Buna göre, Tüketici Fiyat Endeksi (TÜFE) nisanda yüzde 1,63, Yurt İçi Üretici Fiyat Endeksi (Yİ-ÜFE) yüzde 1,43, arttı. Yıllık enflasyon tüketici fiyatlarında yüzde 7,91, yurt içi üretici fiyatlarında yüzde 4,80 olarak gerçekleşti.
ENFLASYON FARKI UMUDU DOĞDU
Bu yılın ilk dört ayındaki tüketici enflasyonu artışı ise yüzde 4,71. Böylece yılbaşında yüzde 3 zam alan memur, memur emeklisi ve sözleşmeli personele enflasyon farkı zammı umudu doğdu.
AYLIK EN YÜKSEK ARTIŞ GİYİM VE AYAKKABIDA
Ana harcama grupları itibariyle 2015 yılı nisan ayında endekste yer alan gruplardan gıda ve alkolsüz içeceklerde yüzde 1,63, ev eşyasında yüzde 1,35, lokanta ve otellerde yüzde 1,27 ve çeşitli mal ve hizmetlerde yüzde 1,24 artış gerçekleşti.ZAM ŞAMPİYONU KADIN CEKETİTüketici fiyatları bazında nisanda en yüksek fiyat artışı görülen ürün, yüzde 32,91 ile kadın ceketi oldu. Patates, portakal, etek ve domates de fiyatları en hızlı yükselen ürünlerin ilk sıralarında yer aldı. Fiyatı en çok düşen ürün ise yüzde 37,4 ile patlıcan oldu.
AYLIK DÜŞÜŞ GÖSTEREN TEK GRUP HABERLEŞMEAna harcama grupları itibariyle 2015 yılı nisan ayında endekste yer alan gruplardan sadece haberleşme grubunda yüzde 0,28 oranında düşüş gerçekleşti.
18 EKONOMİST ORTALAMA YÜZDE 1,29 TÜFE BEKLİYORDU
CNBC-e'nin anketine katılan 18 ekonomist, nisanda ortalama yüzde 1,29 TÜFE bekliyordu. 15 ekonomistin 2015 sonu için TÜFE beklenti ortalaması ise yüzde 7,13 seviyesinde bulunuyordu.
ZEYBEKCİ'DEN ENFLASYON AÇIKLAMASINisan ayı enflasyon rakamlarını değerlendiren Ekonomi Bakanı Nihat Zeybekci, Türkiye ekonomisinin yüzde 5,5'lik enflasyon hedefinden sapmayı gerektirecek bir durumda olmadığını belirterek, Merkez Bankasının enflasyon tahminini revize etmesini "acelecilik" olarak nitelendirdi.
Henüz ilk çeyreğin sonunda olduklarını, sonraki çeyreklerde Türkiye ekonomisine yönelik olumlu beklentilerin bulunduğunu anlatan Zeybekci, şöyle konuştu: "Türkiye ekonomisi şu anda, yüzde 5,5 enflasyon hedefinden sapmayı gerektirecek bir noktada değildir. 2015 ile ilgili olumlu beklentilerimizin en yüksek düzeyde olduğu ikinci, üçüncü ve dördüncü çeyrekteki sonuçları görmeden enflasyonu yüzde 5,5'den 6,8'e yeni hedef olarak revize etmek aceleciliktir. İnşallah 2015 yılını, enflasyonda yüzde 5,5, cari açıkta da yüzde 4'ler, büyümede de yüzde 4 hatta biraz üzerinde sonuçlarla kapatacağız. Türkiye ekonomisinin önümüzdeki üç çeyrekteki değerlerini şu anda öngörerek böyle olacağına inanıyorum."Merkez Bankası Başkanı Erdem Başçı'nın, 2015 yıl sonu enflasyon tahminlerini 1,3 puan yukarı güncelleyerek yüzde 5,5'ten yüzde 6,8'e yükseltmişti.''KUR VE ENFLASYON ÜZERİNDEKİ MARJ ORTADAN KALKACAK''Cari açık, sanayi üretim endeksi ve tüketici güven endekslerinde gelecek üç çeyrekte başarılı bir performans beklediklerini ifade eden Zeybekci, para piyasalarının seçim ortamından rahatsız olmasının normal olduğunu söyledi.Piyasaların bir yılda 3 seçim yapılması nedeniyle 7 Haziran seçimlerini olumsuz algıladığını ifade eden Zeybekci, sözlerini şöyle sürdürdü: "Olumsuz algılama sonucu gerek enflasyon üzerinde gerekse kurlar üzerinde belirli bir miktar köpük değeri, yani spekülatif değer vardır. 7 Haziran seçimlerine ilişkin tahminlerin mayıs ayının 10'undan sonra daha net bir şekilde algılanmaya başlanmasıyla gerek kurun üzerindeki gerekse de enflasyon üzerindeki o spekülatif limitler ve marjın da ortadan kalkacağına inanıyorum."
