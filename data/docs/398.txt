Renault, Kadjar ile maceraya devam ediyor
Renault, ilk C crossover modeli olan ve Çin’de üretilecek ilk Renault otomobili unvanını taşıyacak Kadjar, Çin’de Renault Grubu’nun atağına öncülük edecek ve Çin'deki büyümelerini ileri taşıyacak.
Renault açıklamasına göre, 16 Aralık  2013 tarihinde Renault ve Dongfeng'in imzaladığı anlaşmayla Dongfeng Renault Automotive Company (DRAC) ortaya çıktı ve Wuhan’daki fabrikanın inşası başladı. Fabrikadaki çalışmalara ocak 2014 tarihinde geçildi. Otomobil üretiminin ise 2016’nın erken dönemlerinde başlaması öngörülüyor. Anlaşmanın imzalanmasının üzerinden 1 yılı biraz aşan süre geçmesine rağmen Çin’de bulunan DRAC’ta bin kişi istihdam ediliyor.
Renault’nun orta vadeli planına göre hedefi, Çin pazarından yüzde 3,5’lik pay almak. Bu da yılda 750 bin adetlik satışa denk geliyor. Renault Koleos’tan sonra gelen Captur, Renault’nun crossover serisindeki ikinci model oldu. 
Kadjar, Çin’de Renault Grubu’nun atağına öncülük edecek. Model, Çin’de üretilecek ilk Renault otomobili unvanını taşıyacak ve Grup’un Çin’deki büyümesini ileriye taşıyacak olan güçlü bir elçi olacak. 1999’da sadece 600 bin otomobilin satıldığı Çin 2014 yılındaki 22 milyon adetlik satış ile lider küresel pazar haline geldi.
Bünyesinde barındırdığı pratik yenilikler ve güçlü kişiliği sayesinde bu şehir crossover’ı 2014’te 178 bin’den fazla satıldı ve Avrupa’daki B-segmenti crossover pazarının zirvesine yerleşti. Kadjar sayesinde ise Renault, söz konusu uluslararası segmentteki atağını Captur ve Koleos arasındaki boşluğa yerleşecek olan bir C-segment modeliyle sürdürüyor. Kadjar akıcı, güçlü hatları, statü sahibi çekiciliği, sürüş konforu ve çevreye saygısıyla segmente büyük bir yenilik getiriyor. 
128 ülkede varlığını sürdüren Renault Grubu 2014 yılında tüm dünyada 2 milyon 712 bin 432 adet araç satışı gerçekleştirdi. Renault, uluslararası büyüme stratejisi sayesinde 2010 yılına kıyasla araçlarının yüzde 46’sını Avrupa dışında pazarlıyor.
Açıklamaya göre, Renault-Nissan İttifakı 2014 yılında yaklaşık 200 ülkede 8,4 milyon araç satışı gerçekleştirdi ve dünyanın en büyük 4. otomotiv grubu haline geldi. İttifak, satın alma, insan kaynakları, üretim, lojistik ve mühendislik gibi dört alanı ortak yönetim altında topladı. Böylece 2014 yılında sinerjilerini bir adım yukarı taşıdı.
Mühendislik alanındaki en büyük hedeflerden biri ise ortak platformların geliştirilmesi oldu. Renault Kadjar ise Renault-Nissan İttifakı’nın dört yıllık ortak gelişim çabalarının ürünü olan CMF-C/D platformuna sahip. Platformun üretimi Renault ve Nissan arasında bölüşüldü. 
Renault Grubu, Kadjar sayesinde yeni pazarları fethetme ve yepyeni müşteriler kazanma konusundaki yaratıcı kabiliyetini göz önüne seriyor. 2014’te dünya çapında satılan her beş aracın neredeyse biri crossover'dı. Bu segment Avrupa’da yüzde 23, Çin’de ise yüzde 26’lık pazar payına sahip. Aynı zamanda söz konusu segment, Grup’un hedefindeki  büyüyen pazarlara yönelik bir giriş noktası.
SUV, sedan ve sport tourer tipi araçların bileşiminden meydana gelen, 4x2 veya 4x4 seçenekleri ile sunulan Kadjar hem arazi şartlarına hem de şehir içi yollara uygun. 
Kadjar, Renault’nun güvenlik alanında sahip olduğu uzmanlıktan ve yolcuların güvenliğine yönelik en ileri teknolojilerden üst düzeyde istifade ediyor. Aynı zamanda oldukça performanslı ve ekonomik motorlarla donatılan araç, düşük yakıt tüketimi ve karbondioksit emisyonu sayesinde segmentinin en üst sıralarında yer alıyor.
Renault Kadjar, 7"lik kapasitif renkli dokunmatik TFT ekran içeren ultra modern bir ön göğüs ile sunuluyor. R-Link 2 sistemi navigasyonu, telefonu, uygulamaları ve müzik sistemini kontrol eden ses tanıma sistemini bünyesinde barındırıyor. Böylece tüm fonksiyonlara basit ve güvenli bir şekilde erişmek mümkün oluyor. Sistemin kişiselleştirilebilir ana sayfası en sık kullanılan fonksiyonlara hızlıca erişilmesini sağlıyor.
Kadjar, Renault’nun güvenlik alanında sahip olduğu uzmanlıktan ve yolcuların güvenliğine yönelik en ileri teknolojilerden üst düzeyde istifade ediyor. Renault Kadjar’ın LED - uzun ve kısa farları, acil durum fren desteği, şerit takip sistemi, trafik hız tanıma sistemi ve geri görüş kamerası gibi sezgisel ve faydalı teknolojiler bulunuyor.
Araç, Renault’nun İspanya’daki Palencia tesisinde üretiliyor. Söz konusu tesis üretiminin yüzde 83’ünü beş kıtaya yayılmış 50’den fazla ülkeye ihraç ediyor. 5 Mart 2015 tarihinde 85’inci Cenevre Otomobil Fuarı’nda otomobilseverlerin beğenisine sunulacak araç, Avrupa’da, Türkiye’de ve pek çok Afrika ve Akdeniz havzası ülkelerinde yazın başında ticarileştirilecek.
