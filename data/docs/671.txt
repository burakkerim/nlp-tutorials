Guardiola'dan Messi itirafı
Bayern Münih Teknik Direktörü Josep Guardiola, Barcelona'nın Arjantinli forvet oyuncusu Lionel Messi için "Durdurulamaz" dedi.
UEFA Şampiyonlar Ligi yarı final ilk maçında yarın Barcelona ile yapacakları maç öncesi Nou Camp Stadı'nda kameraların karşısına Guardiola, eski öğrencisi Lionel Messi hakkında "Messi'yi durduracak defans yok. Messi durdurulamaz. Son aylarda durdurulamayacak düzeyde. Aşırı iyi. Ona yakın oynamak ve topla buluşmasını engellemek gerek ama bu düzeydeki bir yeteneğe savunma yapılamaz" ifadelerini kullandı.Barcelona'ya getirdiği tüm futbolcularının oynayabilecek düzeyde olduğunu ancak yarın kimi oynatacağını basına söylemeyeceğini belirten Guardiola, "Benden asla 'Kaybettik çünkü kadromuzda eksikler vardı' sözünü duyamazsınız. Hiçbir zaman sakat futbolculardan yakınmadım, şimdi de bunu yapmayacağım. Aklımdaki tek şey iyi bir maç oynamak" yorumunu yaptı.Yarınki maçta en az bir gol atmaları gerektiğini aksi takdirde finale çıkmalarının neredeyse imkansız olacağını savunan İspanyol teknik adam, "Hücum yapmayı biliyoruz ve aklımızda da bu var. 'Barça'lı futbolcular avantajla sahaya çıkacaklar çünkü beni tanıyorlar. Hepsi yetenekli futbolcular ve saha içinde bir anda karar alabiliyorlar. Biz teknik direktörler bunu yapamayız. Çok yetenekli olan bu Barça'nın zayıf yanlarını bulmak zor. Gücümüzün tamamını vermeye çalışacağız" dedi.Guardiola, eski takımına karşı Şampiyonlar Ligi yarı finalinde oynamanın kendisi için neler ifade ettiğinin sorulması üzerine, "Benim için normal bir maç değil. Barcelona'ya olan saygım, gol attığımızda sahada bunu kutlayıp kutlamamamla ölçülemez. Benim için özel bir maç çünkü burada çok uzun süre çalıştım. Eve tekrar gelmek mükemmel bir şey, bir sürü anım var. Fakat şu an Bayern teknik direktörüyüm ve en iyisini vermem gerekiyor. İspanya'ya anılmak için değil Bayern'i finale taşımak için geldim" değerlendirmesinde bulundu.BAYERN  MÜNİHLİ NEUER VE ALONSO
Bayern Münih kalecisi Manuel Neuer yarınki müsabakada kapanmayacaklarını ve saldıracaklarını dile getirerek, gol atmalarının rövanş için çok önemli olacağını söyledi. Neuer, Barcelona'nın hücumdaki 3'lüsü Messi, Luis Suarez ve Neymar'ın güçlü yanlarını bildiklerini kaydederek, "Almanya şampiyonuyuz ve Şampiyonlar Ligi'nde final oynamak istiyoruz. Yarın sahada dünyanın en iyileri oynayacak" diye konuştu.Bayern'in İspanyol orta saha oyuncusu Xabi Alonso ise "Messi durdurulması zor bir futbolcu ama bunu deneyeceğiz. Cristiano Ronaldo da Messi de büyük futbolcular. Attıkları golleri görüyorsun ama birkaç yıl aynı takımda oynadığım Cristiano benim için daha iyi" yorumunu yaptı.Alonso, yarı finale gelmek için büyük çaba sarf ettiklerini ve Berlin'deki finale çıkmak için tüm güçlerini ortaya koyacaklarını sözlerine ekledi.
