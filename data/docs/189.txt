Soru hazırlayan öğretmene ek ders ücreti
Soru hazırlamak üzere geçici görevlendirilen yönetici ve öğretmenlere ek ders ücreti verilecek.
Bakanlar Kurulu’nun, Milli Eğitim Bakanlığı Yönetici ve Öğretmenlerinin Ders ve Ek Ders Saatlerine İlişkin Kararda Değişiklik Yapılmasına Dair Kararı, Resmi Gazete'de yayımlandı.Karara göre, bilişim teknolojileri ve elektrik-elektronik teknolojisi alan öğretmenleri arasından, Ölçme, Değerlendirme ve Sınav Hizmetleri Genel Müdürlüğü, Yenilik ve Eğitim Teknolojileri Genel Müdürlüğü ve Bilgi İşlem Dairesi Başkanlığında geçici görevlendirilen yönetici ve öğretmenler ile alanlarına bakılmaksızın Ölçme, Değerlendirme ve Sınav Hizmetleri Genel Müdürlüğünde, soru hazırlamak ve değerlendirme yapmak üzere geçici görevlendirilen yönetici ve öğretmenler, göreve başladıkları tarihten itibaren, haftada 27 saat ek ders görevi yapmış sayılacak. Ek ders ücretleri, kadrolarının bulunduğu kurumca ödenecek.Bu yönetici ve öğretmenlerin, yarıyıl ve yaz tatilleri de dahil olmak üzere aylık karşılığı ders görevi veya görevlendirildikleri tarihte kendilerine verilmiş ek ders görevi bulunup bulunmadığına bakılmayacak.
Bu kişiler için her yıl yeniden onay alınması ve bu öğretmenler ve yöneticilerin fiilen görev yapması gerekecek.
