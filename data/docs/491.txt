Periscope'u 10 günde 1 milyon kişi indirdi
Sosyal medya devi Twitter`ın geliştirdiği son yenilik, teknolojinin geldiği noktayı gözler önüne seriyor
Dünyaca ünlü sosyal ağın son uygulaması olan Periscope yer ve zaman kavramını ortadan kaldırarak kullanıcılara canlı yayın yapmalarına imkan sağlıyor.
Twitter`ın CEO`su Dick Costolo, internet üzerinden canlı yayın yapma imkanı veren Periscope'un 10 günde 1 milyon kullanıcıya ulaştığını kaydetti.
Daha önce canlı yayın uygulaması olarak ilk ortaya çıkan Meerkat`a büyük alternatif olan bu yeni uygulamanın kullanımı ise oldukça basit. Periscope şimdilik Apple kullanıcıları için sunulurken Android kullanıcılarının ne zaman kullanacağı ise henüz belli değil.
PERISCOPE NASIL KULLANILIR?
Periscope uygulamasında Kamera simgesine dokunarak Broadcast Tab sekmesini açın. Canlı yayınınıza bir ad ve bir açıklama girin. Açıklamanız canlı yayınınızı tanımlayan bir açıklama olsun. Ayrıca canlı yayının gizli veya genel olmasını sağlayacak simgeleri göreceksiniz.Sonra Start Broadcast dokunarak canlı yayına başlayabilirsiniz.
