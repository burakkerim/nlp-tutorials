"İbrahimovic'i öldürecektim"
2003-2010 yıllarında 2 kişiyi öldürdüğü, birçok kişiyi öldürmeye teşebbüs ve tehdit ettiği suçlamasıyla ömür boyu hapse mahkum edilen Peter Mangs'ın, İsveçli futbolcu Zlatan Ibrahimovic'i öldürmek için plan yaptığı ortaya çıktı.
Silahlı saldırılarında İsveç'in Malmö kentinde daha çok göçmen bölgelerdeki insanları hedef seçen Mangs, yayımlanan kitabında, 2009'da Ibrahimovic'in kullandığı Ferrari marka arabayı Södervern caddesinde yol kenarına park etmiş şekilde gördüğünü, hemen evinden silahını alıp caddeye geldiğinde ise otomobili yerinde bulamadığını iddia etti.
"IBRAHIMOVIC'I ABARTIYORLAR"Ibrahimovic'in Balkan kökenli olmasından dolayı öldürülecekler listesinin başında bulunduğunu öne süren Mangs, İsveç medyasının da Paris Saint-Germain'in yıldız futbolcusunu abartarak göklere çıkardığını savundu.
2010'DA YAKALANMIŞTIMalmö'de 2003-2010 yıllarında Peter Mangs'ın göçmen kökenli insanlara yaptığı saldırılar kentte büyük tedirginliğe sebep olmuştu. Mangs, 6 Kasım 2010'da evinde, cinayetlerde kullandığı silahlarıyla birlikte yakalanmıştı. Akıl sağlığı yerinde olduğu tespit edilen Mangs, 2013'te tamamlanan mahkemesinin ardından ömür boyu hapis cezasına çarptırılmıştı.
