İşçi Filmleri Festivali iş cinayetlerini görüyor, gösteriyor
İstanbul, Ankara, İzmir ve Diyarbakır’da eş zamanlı olarak gerçekleşecek festivalde bu yıl “İşimiz Gücümüz Yaşamak” teması ile toplam 75 film gösterilecek.
2 Mayıs Cumartesi, saat 19.00’da Şişli Belediyesi Kent Kültür Merkezi’nde yapılacak açılış gecesini oyuncu Funda Eryiğit sunacak. Gezi direnişinde milyonların müziği ile tanıştığı Hakan Vreskala’nın ezgilerinin eşlik edeceği gecede her yıl olduğu gibi bu yıl da bir set işçisine plaket verilecek. Sinemacıların sansür mücadelesini anlatan “Yollara Düştük” belgeseli festivalin açılış filmi olacak ve sansüre karşı direnen sinemacılar sahneye davet edilecek.10. Uluslararası İşçi Filmleri Festivali, 4 şehirdeki gösterimlerden bir süre sonra birçok kenti kapsayan uzun bir yolculuğa çıkacak ve gösterimler her yıl ki gibi ücretsiz olacak.Türkiye’den ve dünyanın dört bir yanından emekçilerin yaşamlarını ve mücadele deneyimlerini izleyicilerle buluşturmayı ve ülkemizde işçi filmi üretimini özendirmeyi amaçlayan festival, DİSK / Sine-Sen, DİSK / DEV SAGLIK-iş, DİSK / Birleşik Metal-iş, DİSK/Basın-iş, Türk-iş / Petrol-İş ,Türk-iş / Tek Gıda-iş, Türk-iş / Kristal-iş, KESK / SES , TTB, Halkevleri , Sendika.Org ve ÇapulTV tarafından düzenleniyor. Onuncu yıla özel projelerFestivalimizin onuncu yılı nedeni ile İşçi Filmleri, Öteki “Sinemalar” isimli bir kitap yayınlanıyor. Yordam Kitap tarafından basılan kitabı Prof. Dr. Funda Başaran yayına hazırladı. İşçi filmleri, festivaller üzerine oldukça önemli yazıların ve çevirilerin bulunduğu kitabın alana katkı sunacağını umuyoruz. Kitabı 1 Mayıs’tan itibaren festival gösterim yerlerinden ve kitapevlerinden temin edebilirsiniz.Ayrıca Türkiye’nin en büyük dijital sinema kütüphanesi sinematek.tv, İşçi Filmleri Festivali’nin 10. yılını selamlayarak yayına girdi.
Kara Sevdalı Bulut ve Yönetmeni ile buluşmaTürkiye’de Kara Sevdalı Bulut filmi sansür nedeni ile yıllarca izleyici karşısına çıkamadı.Bu nedenle 10. Uluslararası İşçi Filmleri Festivali düzenleme komitesi Muammer Özer’i ve Kara Sevdalı Bulut’u izleyicisiyle buluşturmaya karar verdi. 1977 yılından itibaren İsveç’te yaşayan Muammer Özer’i, İstanbul’a davet etti. Muammer Özer 2 Mayıs 2015 günü İstanbul’da Şişli Belediyesi Kent Kültür Merkezi’ndeki büyük açılışta sahneye çıkacak ve izleyicilere merhaba diyecek.3 Mayıs 2015 saat 19: 15’de Beyoğlu Sineması Pera salonunda, “Kara Sevdalı Bulut” filminin gösterimi öncesi yönetmen Muammer Özer ile bir söyleşi gerçekleştirilecek. "Söyleşide yönetmen, filminin başına gelen sansür baskısını anlatacak, izleyicilerin sorularını yanıtlayacak.Dünyanın birçok ülkesinden zengin bir Film ProgramıFestival süresince 22 adet uluslararası, 53 adet de Türkiye’den olmak üzere toplam 75 adet uzun ve kısa kurmaca, belgesel film seyirciyle buluşacak. Ankara İşçi Filmleri Atölyesi tarafından üretilen bizzat işçilerin kendilerinin filmlerini çektiği 5 adet belgesel, “Soma:Bir Avuç kömür için Ömür Verenlere”, “Vedat Türkali”, “Kobane’den Sabaha Doğru (Berroj)”, “Yırca’da Zeytinlik Direnişi”, sinema emekçilerini anlatan “Motör” ve bir çok belgesel izleyiciyle buluşacak..İlksen Başarır’dan “Atlı Karınca”, Ömer Levendoğlu’ndan “Mavi Ring” gibi Türkiye’den “İki Gün Bir Gece”, Costa Gavras’tan “Kapital” uluslararası kurmaca filmler olarak gösterilecek filmlerden bazıları. Polonya Silezya bölgesindeki maden işçilerini anlatan üçlemeden “Tacın İncisi” filmi 2008 yılında İFF’de gösterilmişti. Üçlemenin ikincisi olan “Siyah Toprağın Tadı” filmi de, Türkiye’de ilk defa yine, İFF’de gösterilecek.1914 yılında ABD’de, Colorado’da, direnen maden işçilerinin katliamını anlatan “Palikari” filmini, yönetmeni Soma kurbanlarının anısına gösterilmesini istedi. Çin’de akıllı telefon fabrikalarındaki işçilerin koşullarını anlatan “Apple’ın Tutulmayan Sözleri”, “Cebimde Kan var”, “Utanç İmparatorluğu” isimli belgeseller, Rainbow Collective tarafından üretilen ve Bangladeşli 8 yaşında bir çocuk işçinin yaşam mücadelesini anlatan “Mass a Bhat” ve “Kumaştaki Gözyaşları” gibi işçi belgeselleri “İşimiz Gücümüz Yaşamak” diyenleri anlatıyor.  4 İlde gösterimlerin yapılacağı salonlar:İstanbul’da Fransız Kültür Merkezi, Beyoğlu Sineması, İstanbul Halkevi, Aynalı Geçit Etkinlik Mekanı, Macar Kültür Merkezi, Romanya Kültür Merkezi, Barış Manço Kültür Merkezi, Kadıköy Halkevi, Nazım Hikmet Kültür Merkezi, TAK Tasarım Merkezi-Kadıköy, Ali İsmal Korkmaz Parkı, Ankara’da Çağdaş Sanatlar Merkezi, Nazım Hikmet Kültür Merkezi, Sinetopya, Batıkent Halkevi, Dikmen Ahmed Arif Parkı, Mamak Feyzullah Çınar Parkı,İzmir’de Fransız Kültür Merkezi, İzmir Mimarlık Merkezi, Konak Halkevi Salonu, Menderes Kültür Merkezi, Buca Halkevi, Bilgi Atölyesi ve mahalle gösterimleri Diyarbakır’da ise Cegerxwin Gençlik Kültür ve Sanat Merkezi Sinema Salonu, Diyarbakır Evi, Sol Mekan.İnternet Sinema Salonu Uygulamasıİşçi Filmleri Festivali’nde bu yıl ikinci defa ‘Internet Sinema Salonu’ uygulaması gerçekleştirilecek. Festival filmlerinden seçilen 16 adet film 1-10 Mayıs 2015 tarihlerinde, sadece 22:00-00:30 saatleri arasında her gün www.capul.tv adresinde gösterilecek.Internet salonu gösterimlerinde yer alacak filmler sadece festival programında belirlenen saatler içinde izlenebilecek.
