20. İzmir Kitap Fuarı kapılarını açtı
TÜYAP tarafından Türkiye Yayıncılar Birliği işbirliği ile 18-26 Nisan tarihleri arasında düzenlenen İzmir Kitap Fuarı, kapılarını kitapseverlere 20'nci kez açtı.
İzmir Kitap Fuarı'nın 20. kez açılışı için Kültürpark Uluslararası İzmir Fuar Alanı'nda tören düzenlendi.Törende konuşan yazar Doğan Hızlan, kitap fuarlarının okuyucunun vizyonunu geliştirdiğini, yeni kitaplar görme imkanının yanında yeni yazarları da tanıma fırsatı verdiğini ifade etti.Bu yıl 400 yayınevi ve sivil toplum kuruluşunun katılımıyla düzenlenecek fuarda söyleşi, şiir dinletisi, panel ve çocuk etkinliklerinin yanı sıra 150 kültür etkinliği düzenlenecek.Kültürpark'taki fuarda, yazar, şair, bilim insanları 9 gün boyunca okurlarla bir araya gelecek. Fuar, 11.00-20.00 saatleri arasında, kapanış günü ise 19.00'a kadar ücretsiz ziyaret edilebilecek.TÜYAP tarafından düzenlenecek sergide fuarın ilk yıllarından bugüne fuar afişleri, fotoğrafları ve fuar anılarının da yer aldığı bir köşe oluşturuldu. Fuarda ayrıca yazar Aziz Nesin'in portre karikatürlerinden oluşan bir sergiye de ev sahipliği yapacak. Törene, TÜYAP Danışma Kurulu Başkanı Doğan Hızlan, Türkiye Yayıncılar Birliği Başkanı Metin Celal, TÜYAP Genel Koordinatörü Deniz Kavukçuoğlu, CHP İzmir Milletvekillerinden Musa Çam ve Alaattin Yüksel, fuarın onur konuğu şair Süreyya Berfe, yayınevi yetkilileri ve vatandaşlar katıldı.AÇILIŞ ÖNCESİ GERGİNLİKÖte yandan fuarın açılışı öncesinde girişe izinsiz stant kurup, pankart açan bir grupla güvenlik güçleri arasında gerginlik yaşandı. Grup üyeleri, polisin uyarısıyla asılı pankart, afiş ve flamaları indirdi. Kendilerine "Kültür Sanat Bileşenleri" adını veren bir grup da fuarın düzenlendiği alanın İzmir Büyükşehir Belediyesi'nce TÜYAP'a 5 yıllığına kiralandığı iddiasıyla basın açıklaması yaparak bu durumu protesto etti.Grup, basın açıklamasının ardından dağıldı
