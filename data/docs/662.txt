"IŞİD'in Musul askeri sorumlusu Kurdi öldürüldü"
IKBY Güvenlik Ajansı, ABD öncülüğündeki koalisyon güçlerine ait savaş uçaklarının hava saldırısında IŞİD'in Musul askeri sorumlusu El-Kurdi'nin öldürüldüğünü duyurdu.
İlişkili Haberler
70 kadın IŞİD’e katıldı!
IŞİD Türkiye sınırına bayrak dikti
Suriye'ye geçmeye çalışan 5 kişi yakalandı
Irak Kürt Bölgesel Yönetimi (IKBY) Güvenlik Ajansından yapılan yazılı açıklamada, ABD öncülüğündeki koalisyon güçlerine ait savaş uçaklarının, gece Musul'un Pure Mahallesi'ni hedef alan hava saldırısında, Ziyad Selim Muhammet Ali el-Kurdi'nin öldüğü belirtildi.Musul doğumlu El-Kurdi'nin 2004 yılında El-Kaide ile bağlantı kurduğu, Zummar, Keske, Musul Barajı, Filfil, Tilkef, Bartille, Güver ve Mahmur'da IŞİD'in bölge komutanlığının ardından son olarak "Musul'un askeri sorumluluğunu" üstlendiği aktarılan açıklamada, şunlar kaydedildi:"Yüzlerce Kürt'ün ve masum vatandaşın ölümünden sorumlu olan bu terörist, El Kaide'nin Tevhid ve Cihad grubuyla iletişim kurmuştur. 2006 yılında koalisyon güçleri tarafından tutuklanmış ve terör suçundan dolayı Boka Hapishanesi'ne gönderilmiştir. Serbest bırakılmasından sonra Musul'da terör eylemlerini düzenleyen grubun emiri oldu. Musul'daki onlarca patlama eyleminin sorumlusudur."
