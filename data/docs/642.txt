İsrail'de 2 Filistinli öldürüldü
İsrail'in Yafa ve Lod kentlerinde 2 Filistinlinin kimliği belirsiz kişiler tarafından düzenlenen silahlı saldırı sonucu hayatını kaybettiği belirtildi.
İsrail'in Kanal 2 televizyonunun haberinde, Yafa'nın Beyt Yam bölgesinde kimliği belirsiz kişiler tarafından açılan ateş sonucu 1 Filistinli gencin yaşamını yitirdiği ifade edildi.  Haberde, Lod kentinde de kimliği belirsiz kişilerin açtığı ateş sonucu 1 Filistinli gencin hayatını kaybettiği kaydedildi. İsrail polisinden televizyon kanalına açıklama yapan kaynaklar, polisin saldırılarla ilgili soruşturma yürüttüğünü ifade etti. İsrail'deki Arap liderler, polisi, Arap vatandaşların güvenliğini sağlamayı ihmal etmekle suçluyor.
