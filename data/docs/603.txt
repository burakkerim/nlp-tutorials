'Schumacher bir gün yürüyecek'
1989 yılında geçirdiği kazayla tekerlekli sandalyeye mahkum olan eski Formula 1 sürücüsü Streiff, Michael Schumacher’in durumunun iyiye gittiğini açıkladı.
Geçen yıl geçirdiği kazanın ardından tedavisi devam eden Formula 1’in eski şampiyonu Michael Schumacher’den iyi haberler var.
Eski Formula 1 sürücüsü Philippe Streiff, hastanede ziyaret ettiği Alman pilotun durumunun iyiye gittiğini söyledi.
Streiff, kayak yaparken başını çarpan Schumacher’in koltuk değnekleriyle yürüyebileceğini savundu.'YÜRÜMEK İÇİN ÇALIŞMALARA BAŞLADI'
Fransa’nın Le Parisien gazetesine konuşan eski Formula 1 yarışçısı, “Schumacher eşi ve çocuklarını tanıyabiliyor. Ancak henüz konuşamıyor. Sadece gözleriyle anlaşabiliyor. Hafızasında ise büyük problem var. Yavaş yavaş yürüme Kiçin çalışmalara başladı.” diye konuştu.1989’da yarışta geçirdiği kazanın ardından kendisi de tekerlekli sandalyeye mahkum olan Streiff, altı ay komada kalan ve Haziran ayında kendisine gelebilen Schumi ile ilgili olarak ortak doktorları Gerard Saillant’tan sürekli bilgi aldığını kaydetti. 
