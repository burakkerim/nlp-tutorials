Beyin ölümü gerçekleşen kadın doğum yaptı
Amerika'da 22 yaşındaki bir kadın, beyin ölümü gerçekleşmesine rağmen, 54 gün direnerek doğum yaptı. Doğumdan 2 gün sonra anne yaşamını yitirdi. Bebeğe, "Angel-Melek" ismi verildi.
Beyin ölümü gerçekleşen kadın,  54 gün süren yaşam mücadelesi sonrasında sağlıklı bir bebek dünyaya getirdi. Anne, doğumdan iki gün sonra yaşamını yitirdi. 
Nebraska'da yaşanan mucize gibi doğumda, Karla Perez isimli kadın, beyin ölümü gerçekleşmesine rağmen, doktorların desteğiyle bebeğini dünyaya getirmeyi başardı. Bebeğe "Angel-Melek" ismi verildi.
Omaha'daki hastanede 100'e yakın doktor ve hemşire, bu zor doğumu gerçekleştirmek için seferber oldu.  22 yaşındaki Karla Perez, 54 gün boyunca bu ekibin desteğiyle hayatta tutuldu.  
Perez, Nebraska-Waterloo'daki evinde beyin kanaması geçirdikten sonra 8 Şubat'ta hastaneye getirildi. 
Hastaneye getirildiğinde 22 haftalık hamile olan kadını doktorlar hayatta tutmaya karar verdiler. Erken doğum sonrasında bebeğin yaşamayacağını düşünen doktorlar, doğum yaptırmak yerine anneyi yaşatmayı tercih etti. 
Bebek, 32 haftalık olunca doğuma karar verildi. Angel, böylece 10 hafta daha yaşam destek ünitesindeki annesiyle birlikte oldu. 
Özel bir ünitede beslenen ve solunumu sağlanan Karla, bebeğini dünyaya getirene kadar yaşama tutunmayı başardı. Karla, daha sonra yaşama gözlerini yumdu.
Karla'nın organları ölümünden sonra 3 kişiye de yaşam umudu verdi. 
