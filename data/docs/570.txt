Kilo artışı ve halsizliğinizin nedeni tiroit olabilir
Az ya da çok çalışması durumunda vücuttaki birçok sistemi olumsuz etkileyebilen tiroit hormonlarının yaşam boyu kontrol altında tutulması gerekiyor.
Kiloda dengesizlik, geçmeyen yorgunluk ve uyku problemleri gibi belirtiler tiroit hastalıklarının belirtisi olabilir. Günlük enerjiyi, ruh halini ve uyku düzenini etkileyen tiroit hormonuna bağlı birçok hastalık bulunduğunu Endokrinoloji Uzmanı Dr. Ender Yılmaz, pek çok tiroit hastasının, hastalığının farkında olmadığını söyledi. Halsizlik, yorgunluk, saç dökülmesi, çarpıntı, kilo alma, kabızlık, adet düzensizlikleri, uyku problemleri, mide ve bağırsak şikayetleri, hafıza zayıflığı, hatta tansiyon, şeker, kolesterol gibi hastalıkların yeterli derecede kontrol altına alınamaması, ilaçların yetersiz kalması veya zehirli etki göstermesi bile tiroit rahatsızlıklarından kaynaklanabilir.
İlişkili Haberler
Tiroid bezi yavaş çalışırsa...
BELİRTİLER TİROİDİN TİPİNE GÖRE DEĞİŞİYORTiroit bezinin hastalıklarına halk arasında genel olarak guatr denir. En yaygın olanları şunlar:•Hipotiroidi: Tiroit yeterli hormonu üretmez.•Hipertiroidi: Tiroit çok fazla hormon üretir.•Noduler guatr: Normal tiroit fonksiyonu olmasına rağmen tiroidin şekli bozulmuş, şişlikler veya nodüller oluşmuştur. Bu üç yaygın bozukluk kişide birçok rahatsızlığa neden olur."Birçok ciddi rahatsızlığın altında tiroit fonksiyon bozukluğu olabilir" uyarısında bulunan Dr. Yılmaz, şöyle devam etti: "Hipotiroidi durumunda; hareketlerde yavaşlama, depresyon, yorgunluk, kuru cilt ve saç, kabızlık, kas krampları veya kilo alımı olabilir. Hipertiroidi belirtileri ise; kilo kaybı, sinirlilik, huzursuzluk, artan terleme, çarpıntı, ellerde titreme, anksiyete, uyuma güçlüğü, artan bağırsak hareketleri, ince kırılgan saç ve kas zayıflığı içerebilir. Boyunda şişlik, yutma güçlüğü veya yutkunurken takılma, boğazda gıcık hissi gibi belirtiler ise nodül denilen tiroit bezi şişliklerinden kaynaklanabilmektedir.”
ERKEKLERDE HAYATİ RİSK YARATABİLİRTiroit bezi hastalıklarının kadınlarda daha sık görüldüğünü belirten ancak erkek hastalarda hayati risk olduğunu söyleyen Dr. Yılmaz, “Günümüzde bu hastalıkların teşhisi çoğu zaman birkaç kan testi ile konabilir, hatta erken tedavi ile kişi tamamen iyileşebilir. Ayrıca tanı ve tedavi yöntemlerinin gelişmesi nedeniyle tiroit bezi kanserleri de daha sık teşhis edilir ve erken tedavi ile başarılı sonuçlar alınır” diye konuştu.
