Efsanelerden karşılıklı inciler...
Milan'ın iki eski efsane ismi; Carlo Ancelotti ile Andrea Pirlo, bu akşam Juventus - Real Madrid maçında birbirlerine rakip olacak. Dev mücadele öncesi iki futbol adamı da birbirlerine övgü yağdırdı.
İlişkili Haberler
Juventus evinden güldü
Juventus - Real Madrid karşılaşması; Andrea Pirlo ile Carlo Ancelotti için ayrı bir önem taşıyor. 2001-2009 yılları arasında Milan'da birlikte çalışan ikili kariyerlerinin en başarılı dönemlerini yaşamıştı.
Kırmızı-siyahlılarla bir lig, bir İtalya Kupası, iki Şampiyonlar Ligi, iki UEFA Süper Kupası ve bir Kulüpler Dünya Kupası şampiyonlukları yaşayan Pirlo ve Ancelotti, Torino'daki dev karşılaşma öncesi birbirlerine iltifat yağdırdı.
Ancelotti sayesinde futbol kimliğinin dönüştüğünü dile getiren Andrea Pirlo, oyununu olgunlaştırmasında İtalyan teknik adamın büyük rolü bulunduğunu ve Ancelotti'yi babası gibi gördüğünü dile getirdi.
Karşılaşma öncesi düzenlenen basın toplantısında Carlo Ancelotti de Pirlo ile ilgili görüşlerini dile getirdi. Eski öğrencisinin kendisi hakkında sarfettiği övgü dolu açıklamaları değerlendiren Ancelotti, Pirlo'nun muhteşem bir oyuncu olduğunu belirtirken, tecrübeli oyuncuyu kardeşi gibi gördüğünü söyledi.
