Boko Haram'dan kurtarılan kadınlar anlattı
Nijerya'nın kuzeyinde Boko Haram militanlarının elinde bir süre esir olarak kaldıktan sonra ordunun operasyonuyla kurtarılan kadınlar, başlarından geçeni anlattı. Kadınlar, militanların bazı esirleri taşlayarak öldürdüğünü söyledi.
İlişkili Haberler
Boko Haram'ın elinden 293 kişi kurtarıldı
IŞİD cephesini genişletti
Nijerya'da radikal İslamcı Boko Haram örgütünün esir aldığı kadınlar, militanların köylerine yaptığı baskında erkekleri ve yaşı biraz büyük olan erkek çocuklarını gözlerinin önünde öldürdüklerini belirtti. Boko Haram militanlar, daha sonra kadınları kaçırıp ormana götürdü. Kadınların bazılarının evliliğe zorlandığı da belirtildi. Asabe Umaru adlı kadın her gün içlerinden birinin öldürülmesine tanık olduklarını ve sıranın kendilerine gelmesini beklediklerini anlattı. Bir diğer kadın da bütün gün boyunca tek öğün yemek yediklerini söyledi. Salı gününden bu yana kadın ve çocuklardan oluşan yaklaşık 700 kişi ordunun operasyonuyla Boko Haram örgütünün elinden kurtarılmıştı.
