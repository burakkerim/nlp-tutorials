Sofralık zeytine prim geliyor
TBMM Plan ve Bütçe Komisyonu Üyesi ve AK Parti Manisa milletvekili Recai Berber, zeytinyağından sonra sofralık zeytine de prim verileceğini bildirdi.
TBMM Plan ve Bütçe Komisyonu Üyesi ve AK Parti Manisa milletvekili Recai Berber, zeytinyağından sonra sofralık zeytine de prim verileceğini bildirdi.Berber, yaptığı açıklamada, geçen hafta Akhisar, Salihli, Gördes, Köprübaşı gibi zeytin üreticisi ilçelerde temaslarda bulunduğunu belirterek incelemelerde zeytin üreticilerine sofralık zeytinde yıllardır talep edilen prim konusunda müjde verdiğini kaydetti.Zeytinyağına halen 70 kuruş prim verildiğine işaret eden Berber, "Verdiğimiz desteklerle zeytinyağı üretimine ivme kazandırdık. Zeytincilerimizin sıkıntısını biliyoruz. Üreticinin talep ettiği sofralık zeytine prim konusunda çalışma yaptık. Üreticilerden talepleri aldık. Prim miktarını önümüzdeki dönemde açıklayarak üreticimize destek vereceğiz" ifadelerini kullandı.Salihli'de kiraz, Köprübaşı’nda ise çilek üreticisinin yol konusundaki sorunlarının çözüldüğünü de ifade eden Berber, bir bölümü tamamlanan yollar sayesinde bölgede üretilen yüksek kalitedeki çilek ve kirazların dünya pazarlarına taşınır hale geldiğini kaydetti.
