Alevilik Anabilim Dalı ilk kez Almanya'da açıldı
Dünyada ilk kez Alevilik Anabilim Dalı, Hamburg Üniversitesi'nde açıldı.
Alevilik Anabilim Dalı, Hamburg Üniversitesi Dünya Dinleri Akademisi’nde açıldı. Alevilik Anabilim Dalı Başkanlığı’na Etnolog Doktor Handan Aksünger atandı.
Almanya Alevi Birlikleri Federasyonu Başkanı Hüseyin Mat, aleviliğin üniversitelerde bilimsel açıdan araştırılmasının önemli olduğunu söyledi.
"Almanya’daki aleviler bütün taleplerini elde etmiştir" diyen Mat, "Bu gelişmenin Türkiye'ye de örnek olmasını umuyoruz" ifadesini kullandı.
Üniversitede dersler 2015 ekim ayında başlayacak.  Almanya’daki alevilerin sayısının yaklaşık 800 bin olduğu tahmin ediliyor.
