TÜDER Başkanı Küçük: Tüketici, mesajları yanıtlamak zorunda değil
Tüketiciler Derneği Genel Başkanı Levent Küçük, "Tüketicinin, 'SMS almak istemiyorsanız arayın, mesaj atın' gibi iletilere cevap verme yükümlülüğü yok. Sessizlik 'ret' anlamı taşıyor" dedi.
İlişkili Haberler
İzinsiz SMS’de yurtdışı tuzağı
Reklam SMS'i almamak için...
Tüketiciler Derneği (TÜDER) Genel Başkanı Levent Küçük, gönderilen reklam iletilerinin tüketicileri bunalttığını belirterek, bu kapsamda, Elektronik Ticaretin Düzenlenmesi Hakkında Kanun'un yürürlüğe girmesini memnuniyetle karşıladıklarını söyledi. Yeni dönemde, tüketici onayı dışında ticari elektronik ileti gönderilemeyeceğini hatırlatan Küçük, kanuna aykırı hareket edenlere değişen miktarlarda idari para cezası uygulanacağını belirtti.Kanunun yürürlüğe girmesinin ardından ileti göndermeye devam etmek isteyen firmaların tüketiciden onay almak için yoğun çaba sarf ettiğine dikkati çeken Küçük, "Tüketiciler, kendilerini rahatsız eden firmalara onay vermesinler. Firmanın bu konudaki cazip promosyonlarını da dikkate almasınlar" dedi."ONAY İSTEYEN MESAJA CEVAP YÜKÜMLÜLÜĞÜ YOK"Yasanın uygulamaya girmesiyle tüketicilerin cep telefonlarına "Kampanya ve bilgilendirme SMS'lerini almak istemiyorsanız bu numaraya çağrı bırakın ya da 'hayır' yazarak bu mesajı cevaplayınız" diye iletiler gönderildiğini belirten Küçük, şunları kaydetti:"Firma burada tüketiciden onay istiyor ve tüketicilerimizin kafası karışıyor. Elektronik ticarette yeni dönemi başlatan kanunun yürürlüğe girmesiyle alıcılara gelmeye başlayan 'SMS almak istemiyorsanız arayın, mesaj atın' gibi iletilere tüketicilerin cevap verme yükümlülüğü bulunmuyor. Bu konuda 'sessizlik' ret anlamı taşıyor. Eğer onay almayan firmalar ileti göndermeye devam ederse suç işlemiş olacak ve tüketicilerimiz, Gümrük ve Ticaret Bakanlığına şikayette bulunabilecektir. Vatandaşlar, bu yasayla hormonlu kısa mesaj ve maillerden kurtulacak. Tüketiciler, firmaların gönderdiği, kendilerini rahatsız eden mesajlar için şikayet hakkını mutlaka kullansın."
