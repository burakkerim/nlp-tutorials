Son 16 yılın en iyi Kartal'ı
Beşiktaş, Spor Toto Süper Lig'in geride kalan 29 haftasında deplasman maçlarında aldığı sonuçlarla, son 16 yıldaki en iyi performansını sergiledi.
Beşiktaş, Spor Toto Süper Lig'in geride kalan 29 haftasında deplasman maçlarında aldığı sonuçlarla, son 16 yıldaki en iyi performansını sergiledi.
Ligin kalan 5 haftasına lider olarak giren Beşiktaş, bu sezon deplasman maçlarındaki başarısıyla ön plana çıktı.
Siyah-beyazlılar, şu ana kadar 15 deplasman maçına çıkarken, bu karşılaşmaların 12'sini kazandı, 3'ünde sahadan yenilgiyle ayrıldı. Dış sahada 36 puan toplayan "Kara Kartal", ligin en iyi deplasman performansına sahip takımı oldu.
Ligde bu sezon sırasıyla Mersin İdmanyurdu, Bursaspor, Balıkesirspor, İstanbul Başakşehir, Kardemir Karabükspor, Gaziantepspor, Torku Konyaspor, Gençlerbirliği, Çaykur Rizespor, Sivasspor, Kasımpaşa ve Trabzonspor'u deplasmanda yenmeyi başaran siyah-beyazlılar, Suat Altın İnşaat Kayseri Erciyesspor, Eskişehirspor ve Fenerbahçe deplasmanlarından ise puan çıkaramadı.
1998-1999 SEZONUNDAN SONRA EN İYİSİBeşiktaş, oynadığı deplasman maçlarında sadece 9 puan yitirirken, aldığı başarılı sonuçlarla son 16 sezondaki en iyi deplasman performansını sergiledi.
Şampiyonluk iddiasını son 5 haftaya taşıyan ve ligin kalan bölümünde iki deplasman maçı daha bulunan (Akhisar Belediyespor, Galatasaray) siyah-beyazlılar, son olarak 1998-1999 sezonunda deplasmanda oynadığı ilk 15 dış saha maçında sadece 8 puan yitirerek 37 puan toplamıştı.
Söz konusu sezonda kalan iki deplasman maçını kazanıp dış sahada 43 puan toplayan Beşiktaş, bu başarısını iç sahaya yansıtamamış ve sezon sonunda şampiyonluğa ulaşan Galatasaray'ın bir puan arkasında 77 puanla ikinci sırada yer almıştı.
Beşiktaş, kalan iki deplasman maçını kazanması halinde 2000'li yıllardaki en iyi deplasman performansını da sergilemiş olacak.
SON 4 SEZONDA LİGİN EN İYİ DEPLASMAN PUANIBeşiktaş, 15 dış saha maçında topladığı 36 puan ile sezon tamamlanmadan Spor Toto Süper Lig'de son 4 sezonun en iyi deplasman performansını elde etmiş oldu. 
Siyah-beyazlılar, dış saha performansıyla 2013-2014 sezonunda deplasmanda 29 puan toplayan Fenerbahçe'yi, 2012-2013 sezonunda 30, 2011-2012 sezonunda ise 35 puanı hanesine yazdıran Galatasaray'ı geçmeyi başardı.
Teknik direktör Slaven Bilic de deplasman performansını önemli oranda yükseltti. Beşiktaş'la geçen sezonun tamamında 26 puan toplayan Hırvat teknik adam, iki maç eksiğe rağmen bu sezon o rakamın 10 puan üzerine çıkmayı başardı.
RAKİPLERİNE FARK ATTIBeşiktaş, bu sezonki deplasman performansıyla şampiyonluk yarışındaki rakiplerine fark attı.
Siyah-beyazlıların 36 puan topladığı periyotta, yine 15 deplasman maçına çıkan Galatasaray'ın hanesine yazdırdığı puan sayısı 31 oldu. Beşiktaş ve Galatasaray'a göre deplasmanda bir maç eksik oynayan Fenerbahçe ise 25 puan topladı.
Siyah-beyazlılar ayrıca, bu sezon deplasman maçlarında kalesinde en az gol gören ekip oldu. Galatasaray deplasman maçlarında 17 gol yerken, Fenerbahçe'de ise bu rakam 11 oldu.
