Napoli’ye Dnipro şoku
UEFA Avrupa Ligi yarı finalinde Ukrayna ekibi İtalya’da Napoli ile 1-1 berabere kalırken, Norveçli hakem Svein Moen, Seleznyov’un golünde net ofsaytı es geçti
UEFA Avrupa Ligi’nde Napoli, İtalya’da Ukrayna’nın Dnipro takımıyla 1-1 berabere kalarak final yolunda büyük fırsat tepti.9. dakikada Napoli’den Lorenzo Insigne’nin uzaktan aşırtma şutu yan direğe çarpıp auta gitti.22’de yine Insigne dar açıdan topu dışarı gönderdi.23’te Dnipro’dan Kankava’nın uzaktan vuruşunu kaleci Andujar kornere attı.50’de Napoli öne geçti. David Lopez, Insigne’nin kullandığı korner atışını kafayla ağlara gönderdi. Lopez bu sezon 38 resmi maçta ilk golünü buldu.55’te ceza sahasına giren Gonzalo Higuain’in şutunu kaleci Boyko ayaklarıyla kornere çeldi.60’da Arjantinli Higuain bir kez daha kaleyi yokladı, ancak kaleci Boyko topu tokatlayarak gole izin vermedi.73’te Higuain’in karşı karşıya kaldığı Boyko kalesinde yine devleşerek vuruşu karşıladı. 78’de Higuain’in aşırtma vuruşunda kaleci Boyko topu kornere tokatladı.81’de Fedetskiy’in yerden kaleye paralel pasında Seleznyov, oyuna girdikten bir dakika sonra Dnipro’ya beraberliği getirdi.
