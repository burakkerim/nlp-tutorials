Belediye, fabrikada çalışacak işçi bulamıyor
Ordu'da, Gölköy Belediyesi'nin öncülüğünde açılan, bin kişi istihdamlı tekstil fabrikasında çalışacak işçi bulunamıyor. Belediye başkanı, işletmeciyle mahalle toplantıları düzenleyip işçi arıyor.
Gölköy Belediye Başkanı Ali Kemal Mert, 12 milyon lira yatırımla açılan fabrikada 320 kişinin çalıştığını söyledi.Geçen yıl ağustos ayında faaliyete geçen fabrikanın resmi açılışını yaklaşık bir hafta önce gerçekleştirdiklerini, mülkiyeti belediyeye ait bu fabrikanın, 2009 yılında siyasi vaatlerin içerisinde yer aldığını ifade etti.Mert, ilçelerine uzun uğraşlar sonucu kazandırdıkları fabrikanın faaliyete geçmesinden duydukları mutluluğu dile getirerek, "Biz aslında 250-300 kişinin çalışabileceği küçük bir fabrika kurmayı düşünüyorduk. Ancak ilerleyen süreç, ilçemize daha büyük bir fabrika kurmamız gerektiğini gösterdi. Hem Gölköy hem de komşu ilçelerden göç alabileceğimiz bir fabrika olması gerekiyordu. Bunun için kolları sıvadık ve 8 bin 600 metrekare arsa üzerine kurulu, 6 bin metrekare kapalı alanı bulunan bu fabrikayı bir yıl gibi kısa bir sürede tamamladık. Yaklaşık bir yıldır üretim yapılıyor" diye konuştu. 12 MİLYON LİRALIK YATIRIMBelediyenin öz kaynaklarıyla yapılan tekstil fabrikasına 4 milyon lira harcadıklarını kaydeden Mert, "Yaklaşık olarak işletmeci kardeşimiz de 6 milyon civarında yatırım gerçekleştirdi. Devlet, İŞKUR aracılığıyla ise 2 milyon lira yatırım yaptı. Toplamda da yerel yönetim, devlet kanalı ve işletmeci mantığıyla oluşturduğumuz bu fabrika yaklaşık 12 milyon lira yatırımla ilçemize kazandırılmış oldu. Ancak yaklaşık bin kişinin istihdam edilebileceği bu fabrikamızda şu an itibarıyla 320 kişi çalışıyor. Maalesef işçi bulmakta güçlük çekiyoruz" ifadelerini kullandı.İlçelerinin tarıma endeksli olduğunu vurgulayan Mert, sözlerini şöyle sürdürdü:"Özellikle geçen yıl zirai dondan dolayı fındığın olmaması nedeniyle ciddi bir göç kaybı oldu. Yaklaşık 33 bin nüfusa sahip ilçemizin nüfusu 30 binlere kadar düştü. Üç bin nüfus kaybından dolayı çok ciddi istihdam sıkıntısı yaşadık. İnşallah bu yıl fındığın verimli oluşuyla göçün tersine döneceğini bekliyoruz. Temennimiz fabrikadaki işçi açığını en kısa sürede kapatabilmek."MAHALLELERİ DOLAŞARAK İŞÇİ ARIYORLARTekstil fabrikasına işçi bulabilmek için işletmeciyle mahalle toplantıları düzenleyip işçi aradıklarını anlatan Mert, "İşçi bulmak için bazen cuma bazen de cumartesi günleri ekipler halinde mahalle toplantıları yapıyoruz. Gittiğimiz mahallelerde kız kardeşlerimize ve gençlerimize bu fabrikanın neye dönük, onlara ne gibi faydalar getireceğini anlatarakişçi temini için çalışıyoruz. Toplantıların ardından minibüsler ile bu gençlerimizi fabrikaya getiriyoruz. Burayı gezdiriyoruz. Daha sonra çalışmaya karar verdiğinde hemen ikinci gün iş başı yaptırıyoruz. Bu fabrika 800-850 kişi içeride, 50-60 kişi servis minibüsü, içerisindeki güvenliği, temizlikçisi ve aşçılarıyla bin kişiyi rahatlıkla istihdam edebilir, bin kişi buradan maaş alabilir" diye devam etti.Fabrika Müdürü Eyüp Çalış da ilçeye önemli bir yatırım kazandırdıklarını, ancak en önemli sorunlarının işçi bulmak olduğunu vurguladı. Çalış, çevre ilçelerden de işçi beklediklerini kapılarının işsiz gençlere açık olduğunu kaydetti.
