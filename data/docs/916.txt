Google Street View Everest'i sanal dünyaya getiriyor
Dünya'nın en tehlikeli parkurlarından biri olarak görülen Everest sadece geçtiğimiz Nisan ayında 16 Nepalli dağcıya mezar olmuştu. Google'ın son güncellemesinin ardından kullanıcılar burunları bile kanamadan zirveye ulaşabilecek.
Google'ın son güncellemesinin ardından Everest'e tırmanmayan kalmayacak. 360 derecelik Google Map Street View uygulamasını güncelleyen ABD merkezli teknoloji devi, kullanıcıları Everest'in zirvesine götürüyor.
Daha önce bir deveye bağlanan ve uzaktan kumanda edilen kamera sayesinde kullanıcıları Arabistan çöllerinde gezintiye çıkaran Google, bu projeyi hayata geçirebilmek için 2 hafta boyunca 45 bin panaromik fotoğraf çekti.
İlişkili Haberler
Google müstehcen içeriğe savaş açtı
Sağlık aramalarını detaylandırıyor
Bölgedeki Google ekibinin çalışmalarının tamamlanmasının ardından proje resmi internet sitesi üzerinden kullanıma girdi. 2007 yılında kullanıma giren Google Street View, 39 farklı ülkeden 3 bine yakın şehri kapsıyor. Bu uygulama sayesinde Amazon ormanları ve Antartika gibi tehlikeli bölgeler de sanal olarak gezilebiliyor.
