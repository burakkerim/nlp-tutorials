YÖK'ten harç açıklaması
YÖK, yükseköğretim kurumlarını program süresinde bitiremeyen öğrencilerin ödeyecekleri katkı payı ve öğrenim ücretlerine ilişkin sorunun çözümü ile ilgili açıklamada bulundu.
Yükseköğretim Kurulu'ndan (YÖK) yapılan yazılı açıklamada şu ifadelere yer verildi:
“Son günlerde gündeme gelen yükseköğretim kurumlarını program süresinde bitiremeyen öğrencilerimizin ödeyecekleri katkı payı ve öğrenim ücretlerine ilişkin sorunun çözümü için Milli Eğitim Bakanımız Sayın Prof. Dr. Nabi Avcı ile birlikte Sayın Başbakanımız Prof. Dr. Ahmet Davutoğlu ile görüştük. Bu görüşmede konu müzakere edildi ve kendileri sorunun çözümüne yönelik bir çalışma başlatılması talimatını verdiler. Kısa bir süre içerisinde bu konuda gelişme kaydedileceğini umuyoruz. Bilindiği üzere öğrenim ücreti ve harçlarla ilgili işlemler Yükseköğretim Kurulu Başkanlığınca değil, ilgili mevzuat çerçevesinde kanun ile düzenlenmektedir.”
