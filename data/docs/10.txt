Beşiktaş'a 5.5 milyon euro'luk tedbir
UEFA, Finansal Fair Play çeirçevesinde Beşiktaş'ın 5.5 milyon euro tutarındaki UEFA katılım gelirlerine tedbir koydu.
Konu hakkında Beşiktaş'tan açıklama yapıldı. Açıklama şöyle: "UEFA Kulüp Finansal Kontrol Komitesi tarafından Şirketimiz hakkında yürütülen UEFA Mali Fair Play Kriterleri; başabaş hesap durumu  soruşturma süreci sona ermiş olup, Şirketimiz ile UEFA Mali Kontrol Komitesi arasında yapılandırma anlaşması imzalanmıştır.
Yapılan anlaşmanın detayları şu şekildedir:* Yapılandırma anlaşması, 2015/16, 2016/17, 2017/18 ve 2018/19 sezonlarını kapsamaktadır.* Şirketimiz, 2018/19 izleme periyodunda (2015/16, 2016/17, 2017/18 ve 2018/19 sezonları) UEFA başabaş hesap kriterlerine uymayı taahhüt etmektedir.* Şirketimiz, 2015/16 sezonu için azami 20 milyon avro, 2016/17 sezonu için azami 10 milyon avro başabaş hesap açığı vermeyi taahhüt etmektedir.*  Şirketimiz 2015/16 ve 2016/17 sezonlarında personel giderleri/toplam gelirler oranında ve futbolcu haklarına ait amortisman giderlerinde getirilen sınırlandırmalara uymayı taahhüt etmektedir.* Şirketimiz, 25 kişilik UEFA A listesine 2015/16 sezonunda 22 oyuncu, 2016/17 sezonunda 23 oyuncu dahil edebilecektir. Önümüzdeki sezonlarda bu anlaşmada yer alan operasyonel ve mali kriterlere uyum gösterilmesi durumunda, 2017/18 sezonundan itibaren bu sınırlandırma sona erecektir.* Şirketimiz, bu anlaşma süresince, UEFA A Listesine dahil edilebilecek yeni oyuncu transferlerinde belirli bir sınırlandırmayı kabul etmektedir. Bu sınırlama, sezon bazında net transfer gelirlerinin (transfer gelirleri-transfer harcamaları)  pozitif olması şartını içermektedir. Bu sınırlama, önümüzdeki sezonlarda bu anlaşmada yer alan operasyonel ve mali kriterlere uyum gösterilmesi durumunda 2017/18 sezonunda kaldırılacaktır. Halihazırda UEFA 2014/15 A listesinde yer alan oyuncular ile, sözleşmesi bitmiş ve serbest oyuncular ile imzalanacak sözleşmeler bu sınırlama kapsamında değildir.* Şirketimiz toplam 5.5 milyon Avro tutarındaki UEFA Katılım gelirlerine tedbir konulmasını kabul etmekte olup, bu tutarın 1.5 milyon avroluk kısmı 2015/16, 2016/17 ve 2017/18 sezonlarında 3 eşit taksit halinde UEFA'ya ödenecektir. Kalan 4 milyon avro üzerindeki tedbir şarta bağlı olup,  önümüzdeki sezonlarda bu anlaşmada yer alan operasyonel ve mali kriterlere uyum gösterilmesi durumunda UEFA tarafından kaldırılacaktır."
