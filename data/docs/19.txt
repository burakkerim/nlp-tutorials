Ahmet Davutoğlu: CHP ve HDP neredeyse ikiz kardeş haline geldi
Bitlis mitinginde konuşan Başbakan Davutoğlu, ''CHP ile HDP neredeyse ikiz kardeş haline geldi. İkisi birden Diyanet'e İmam Hatip'e karşı çıkıyor'' dedi. Başbakan, ''Onlara artık CHDP diyebiliriz'' ifadesini kullandı.
Başbakan Ahmet Davutoğlu, partisinin Bitlis mitinginde konuştu.
Başbakan'ın hedefinde CHP ve HDP liderleri vardı. İki partinin adeta kardeş haline geldiğini öne süren Ahmet Davutoğlu, ''Onlara artık CHDP diyebiliriz'' ifadesini kullandı.
Çözüm süreciyle ilgili de mesajlar veren Davutoğlu, ''Seçimde ne netice alınırsa alınsın çözüm süreci kararlılıkla sonuca erecektir'' dedi.
Davutoğlu'nun açıklamalarından öne çıkan satır başları şöyle:
''Bitlisliler bir ve beraber olarak geleceğe yürüyecek miyiz? Türkiye'de öylesine yanlış işler yapıldı ki. CHP ile HDP neredeyse ikiz kardeş haline geldi. İkisi birden Diyanet'e karşı çıkıyor, ikisi birden İmam Hatip'e karşı çıkıyor. CHP döneminde, tek parti döneminde bu toprakların öz evlatlarının dilleri, örfleri, lehçeleri, kültürleri yok sayıldı. Bir ret politikası takip edildi, 12 Eylül'de bu takip edildi. Biz bütün bu ret politikalarını tarihin çöplüğüne attık.
''CHP İLE HDP BİR RUH İKİZİ GİBİ''
Kendilerince Alevi vatandaşlarımızı memnun edebilmek için yarışa girdiler. Geçmişte Kürt kardeşlerimizi istismar ederek siyaset yapmaya çalıştılar, şimdi de Alevi vatandaşlarımızı. CHP ile HDP bir ruh ikizi gibi.
''ONLARA ARTIK CHDP DİYEBİLİRİZ''
Ne HDP ne CHP bu milletin tarihiyle barışık değildir. Onlara artık CHDP diyebiliriz, ruh olarak farkları var mı? Allah Kürtçe bilmiyor mu diye bir soru sorulabilir mi?
''PAPA NE DİYORSA BUNLAR AYNISINI SÖYLÜYOR''
Papa, Ermenistan ne diyorsa bunlar aynısını söylüyorlar.
''SEÇİMDE NE NETİCE ALINIRSA ALINSIN...''
Seçimde ne netice alınırsa alınsın çözüm süreci kararlılıkla sonuca erecektir. Çözüm süreciyle kıyamete kadar kardeşlik diyeceğiz. Kim ne yaparsa yapsın Türkiye Cumhuriyeti devleti yoluna devam edecektir.
''MARMARA DENİZİ'NDE NE VARSA VAN GÖLÜ'NDE AYNISI OLACAK''
Marmara Denizi'nde ne varsa Van Gölü'nde sizin deyiminizle Van Denizi'nde aynısı olacak.''
