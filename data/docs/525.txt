ÖSYM’den YGS açıklaması: İddialar asılsız
ÖSYM’den yapılan açıklamada, YGS’yle ilgili iddiaların asılsız olduğu bildirildi. Açıklamada, “Adayları endişeye sevk edecek herhangi bir durum söz konusu değildir" denildi.
İlişkili Haberler
ÖSYM için suç duyurusu
İşte YGS soru ve cevapları
ÖSYM Başkanlığı’ndan, bugün bazı yerel ve ulusal gazetelerde manşet olarak verilen haber hakkında duyuru yapılmasına ihtiyaç duyulduğu ifade edildi.Açıklamada, ÖSYM'nin son dört yılda yaptığı sınavlarla hak ve adaleti tesis eden sınav güvenliği tedbirleri başta olmak üzere her adaya farklı soru kitapçığı, bilişim sistemlerinin modernizasyonu, soru havuzu yazılımı ve soru havuzu oluşturma çalışmaları, yenilenmiş başvuru ve sonuç açıklama sistemleri, ölçme kalitesini artırıcı elektronik sınav ve yazılı sınav uygulamaları gibi bir kamu kurumunda eşine az rastlanır pek çok yeniliğe ve başarıya imza attığı anlatıldı.ÖSYM'nin açıklamasında, şunlar kaydedildi:Dünya tarihini değiştiren milli başarı "Çanakkale Zaferi"nin 100. yılında gurur dolu manşetler yerine spekülasyon ve sansasyonel haber arayışlarına girenlerin, bu başarılara imza atan ÖSYM'nin 2 milyon 46 bin adayın katıldığı, 15 Mart 2015 Pazar günü yapılan ve sınavdan sonra sınav salonundan soru kitapçığını çalarak bir sayfasının görüntüsünü sosyal medyada paylaşan bir veya bir kaç adayın yapmış olduğu kural dışı paylaşımlardan 'ÖSYM adına başarısızlık' çıkarma ve asılsız bir iddiayı gerçekmiş gibi manşet yapma anlayışı ve sorumsuzluğunu şiddetle kınamaktan başka söyleyecek bir şey bulamıyoruz. Sorunsuz bir biçimde başarı ile tamamlanmış olan 2015-YGS hakkında paylaşılan iddiaların tamamı asılsız olup adayları endişeye sevk edecek herhangi bir durum söz konusu değildir."
